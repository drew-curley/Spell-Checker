\id LUK
\ide UTF-8
\h Lukasi
\toc1 Lukasi
\toc2 Lukasi
\toc3 luk
\mt Lukasi
\c 1
\cl Ruvambi 1
\p
\v 1 Vavangi vaghupo shiruwana shakutura pamwe ghumbangi wavininke evi vyatikiliromo mukatji ketu,
\v 2 yira moomu tupu vavitutantilire vanya vakuntateko vakaliro mbangi dakuvimona namantjo ntani vakareli vankango.
\v 3 Mo ngoli vya monikire ghuwa kukwande nka, morwa nakonakonine nawa navintje kutamekera kuntateko, mukumutjangera ghumbangi ghunavyukiliro, shinenepo Theophilus,
\v 4 mpo ngoli ashi muvhure kuyiva lididiliko lya vininke ovyo va mushonga.
\p
\v 5 Mumayuva ghaHerode Hompa waJudeya pa kalire mukurona walidina Sakariya wakuntavakani yaAbija; mukamali wendi Elisabeth oghu akaliro naye ruvharo rwaAroni.
\v 6 Navantje kwakalire vahungami kushipara shaKarunga, kuyenda vahana ghundjoni mudimurawo naveta dapatjangwa daHompa.
\v 7 Ngoli kapi vakalire namwanuke mbyovyo shi Elisabeth kwakalire ngandje, ntani navantje kwatundire pamayuva.
\p
\v 8 Makura ruvede runya Sakariya akara mulimoneko lya Karunga, mukuruwana viruwana vyaghukurona wambunga kriste yendi kutwara mulikukwamo.
\v 9 Kutwara ngoli mundjira yawapero kutoghorora ashi mukurona ghunindje po arughano, kwa mutoghorolire vavangi mukungena muntembili yaHompa vakashore vyashidumba.
\v 10 Mbunga nayintje yavantu kwarapilire pandje pavili yakushora vyashidumba.
\v 11 Makura muEngeli waHompa ghamumonekere ntani ayimana viha kalyo kaHarutare yashidumba.
\v 12 Sakariya opo amumonine, kapi ayuvire mbili makura ghoma aghumuwana.
\v 13 Ano ngoli muEngeli aghamba naye, "Washa kara naghoma, Sakariya mbyovishi ndapero yoye yina yuvhiki. Mukamali ghoye Elisaberth ngakuyitira mona wamukafumu. Ngaumuruke lidina lyendi John.
\v 14 Ngaukara naruhafo ntani ruhafo rwakupitakanena, ntani vavangi ngava shamberera lishampuruko lyendi.
\v 15 Mpo ngoli ashi ghuye ngakara munene mumantjo ghaHompa. Nakadidishi ngakanwa vinyu ndi kehe vinwa vyaghururu, ntani ghuye ngakara wakuyura Mpepo mupongoki kutamekera mulira lyavawina.
\v 16 Shingi sharuvaro rwa Israel ngaruvyuta kwaHompa Karunga waro.
\v 17 Ngayenda kumeho yashipara shaHompa mu Mpepo nankondo daElijah, mukupirura dimutjima davasha kuvana ntani vakupira kulimburukwa kuukonentu wavahungami - mukuka wapayikira Hompa vantu ovo vamuwapayikira."
\p
\v 18 Sakaria aghamba kumuEngeli ashi, "Weni omo nikaviyiva vino? Morwa ame nimukurupe ntani muholikadi wande ghakupita mayuva."
\p
\v 19 Mu Engeli a limburura mukumutantera ashi, "Ame Gabriel, oghu ayimanango mulimoneko lyaKarunga. Kunantumu niyakutantere, mukukuyitira yino mbudi yayiwa.
\v 20 Kengenu! Ngamumwena, nakuvurashi kughamba, dogoro liyuva olyo ngavika shoroka vininke vino. Morwa ashi nwe kapi mwa pura nkango dande, odo ngadikatikiliramo paruvede rwaghuhunga."
\p
\v 21 Vantu avataterera Sakaria. Vatetukire kovi akakalire shitunde shashire muntembeli.
\v 22 Ngoli opo arupukire mo, kapi avulire kuvaghambita. Mpo vadimbwilire ashi anamono limoneko ruvede runya ghuye muntembeli. Mbyo akalilire kuvaghambita rupurupuru nakumwena teete.
\p
\v 23 Apa atikiremo mayuva ghendi gha ghukareli, ayendi kumundi wendi.
\p
\v 24 Apa apitire mayuva ghano, mukamali wendi Elisabeti akara namarutu maviri ntani kwakalire mwedi ntano dakuvanda. Aghamba ashi,
\v 25 "Ovino mbyo ana nduwanene Hompa opo anankenge nauwa mukughupapo ntjoni dande mukatji kavantu."
\p
\v 26 Mwedi wautano naumwe, Karunga atumu muEngeli Gabriel kushitata sha Galireya varukire Nazareti.
\v 27 Kwamukamali a piro kugwanekero shimpe namukafumu oghu a vandikulire mukafumu walidina Josefu, oghu akaliro ntekuru yaDavid, ntani mukamali ghunya lidina lyendi kwa kalire Maria.
\v 28 Aya kwendi nakughamba, "Moro, ove vahora unene! Hompa nove anakara."
\v 29 Ene ngoli akalire ana piyaghana kunkango ntani gharoroka kughayara ashi rumorolito munke runya.
\v 30 Mu engeli aghamba kukwendi, "Washa tjira, Maria, ove kuna wana uwa naKarunga.
\v 31 Kenga, ngaghu wana lira ntani ngaukayita mwanuke wamukafumu, ngaukamuyitita lidina 'Jesus'.
\v 32 Ngakakara munene ntani nakumutwenya ashi Mona mukawiru-wiru. Hompa Karunga ngamupa lipuna lyamudimu wendi David.
\v 33 Ghuye ngakapangera valipata lyaJacob dogoro kunaruntje, ntani kapi ngakukara uhura wa untungi wendi."
\p
\v 34 Maria aghamba kumu Engeli, "Weni omu ngavikashoroka vino, paruvede oro ame kapi nagwanekera shimpe namukafumu?"
\v 35 Mu Engeli alimburura nakughamba kukwendi ashi, "Mpepo Mupongoki ngayiya poye, ntani nkondo damukawiru-wiru ngadi kara poye. Mo ngoli ashi wakupongoka oghu ngaghu yita ngava mutwenya ashi Mona Karunga.
\v 36 Kenga, mukaliro lyoye Elisabeti naye marutu maviri ghamwanuke wamukafumu muukurupe wendi. Ghuye ghuno mwedi wautano naumwe, ndje ghunya kavatwenyanga ngandje.
\v 37 Mbyovishi kundereko ovyo ngavimuditopero Karunga.
\p
\v 38 Maria aghamba ashi, "Kenga, ame nimukareli kadi waHompa. Vinkarere ngoli kutwara kumbudi yoye." Makura muEngeli amushuvu.
\p
\v 39 Mayuva ogho Maria arongere ugenda wankwangu ayendi mushirongo shandundu, Mushitata shamuYudeya.
\v 40 Ayendi mundjugho yaSakariya ntani amorora Elisabeti.
\v 41 Pano ngoli ovi vyashorokiro opo ayuvire Elisabeti moro yaMaria, mukeke mulira lyendi avatuka, ntani Elisabeti gha yura Mpepo Mupongoki.
\v 42 Ayerura liywi lyendi nakughamba kudameka, "Watungikwa mukatji kava kamali, ntani lya tungikwa linyango lyalira lyoye.
\v 43 Konda munke vinantjorokerere ashi nyokwa Hompa wande andjere?
\v 44 Opo lina were liywi lya moro yoye mumatwi ghande, mukeke mulira lyande kuna vatuka kuruhafo.
\v 45 Ghatungikwo ndjegho apuro ashi ngakukakara litikiliromo lyavininke vinya atantire Hompa."
\p
\v 46 Maria aghamba ash, "Monyo wande kutanga Karunga,
\q
\v 47 ntani mpepo yande kunahafa mwa Karunga Muyowoli wande.
\q
\v 48 Mpo ngoli akengire mo akalire mukareli-kadi wendi. Kutunda pano maruvaro naghantje ngaghakatwenya mutungikwa.
\q
\v 49 Konda ashi Ghunya waMunankondo ana nduwanene vininke vyavinene, ntani lidina lyendi kwapongoka.
\q
\v 50 Nkenda yendi kwakarererapo tunda ruvaro yenda ruvaro kwava vamutjiro.
\q
\v 51 Ghuye kuna negheda nkondo dendi nalighoko lyendi; ghuye kuna hanaghura vanya vakupandayikiro maghayadaro gha dimutjima davo.
\q
\v 52 Ana vukumine vana vavahompa palivhu kutundilira kumapuna ghavo ntani ghana yerura vanya vakaro kuntji.
\q
\v 53 Anayuda va ndjara navininke vyaviwa, ngoli vangawo kuna vavyuta muporongwa.
\q
\v 54 Ghuye kuna tapa mbatero kwa Israel mukareli wendi, mo nka nakuvuruka kunegheda nkeda,
\v 55 (yira moomu aghambire kwa shetu) Abraham na ntekuru dendi panaruntje."
\p
\v 56 Maria mpo akalire naElisabeti ghure wamwedi ntatu ntani avyukire kumundi wendi.
\p
\v 57 Ruvede arutikimo rwa Elisabeti ghamone mukeke wendi makura awana mona wamukafumu.
\v 58 Vamusinda navakaliro lyendi vaviyuvire ashi Hompa ana munegheda nkenda yendi, mpo vayire vaya hafe kumwe naye.
\v 59 Liyuva lyaunta ntatu avaya vaya vambe mwanuke. Ndi kwa murukire "Sakariya", lidina lya vashe.
\v 60 Ano vawina ava limburura nakughamba ashi. Hawe. "Kutumuruka John."
\v 61 ava ghamba kukwendi, "Kundereko walikoro lyoye vayititanga lidina lino."
\v 62 Ava ghambita vashe rupurupuru vapure ko lidina anashanene kumuruka.
\v 63 Vashe ava pura vavapeko likarata lyakutjangera ntani vatjangire ashi, "Lidina lyendi ndje John." Navantje avavitetuka.
\v 64 Mpopo tupu kanwa kendi akayashuka naliraka lyendi alishutuka. Aghambire na kutanga Karunga.
\v 65 Woma aghuwana ovo vatungiro pepi navo. Vishorokwa navintje vino kwa kuhaninine mushirongo shandundu da Judea namuntje.
\v 66 Navantje vavayuvire ava vapungura mudimutjima davo, mukughamba ashi, "Makura vinke ngakakara ghuno mwanuke?" Mbyovi ashi lighoko lyaHompa naye lyakalire.
\v 67 Vashe Sakariya ava yura Mpepo Mupongoki nakupumbwa, mukughamba ashi, '
\q
\v 68 "Hompa vamutangauke, Karunga wa Israel, mukuya ayavatere ntani anatikitamo liyoghoro vantu vendi.
\q
\v 69 Ghuye kuna yerura ruvinga rwaliyoghoro lyetu mundjugho yamukareli wendi David,
\q
\v 70 (moomu tupu avi ghambire kare kupitira muvaporofete vakupongoka)
\q
\v 71 liyoghoko kuvanankore vetu nakulighoko lyanavantje vatunyengo.
\q
\v 72 Ngavirughana vino mukunegheda nkenda vasha vetu nakuvuruka likwatakano lyendi lyakupongoka,
\q
\v 73 Mughano ghatantilire shetu Abraham.
\q
\v 74 Aghanine kutupa ovino tuna yawana, tunaya manguruka kutunda kuliwoko lyavanankore vetu ndi tumukarere hana woma,
\q
\v 75 Muupongoki namuuhungami kushipara shendi mayuva ghetu naghantje.
\p
\v 76 Yii, ntani ove, mwanuke, ngava kutwenya muporofete wamukawiru-wiru, mbyovi ashi ngaghu kayenda kushipara shaHompa mukurongikida ndjira dendi, mukuwapayika vantu kuya kukwendi,
\q
\v 77 Mukutapa unongo waliyoghoro kuvantu vendi kupitira mulidongweneno po lyandjo davo.
\q
\v 78 Vino ngavishoroka konda yankenda yayinene yaKarunga wetu, konda yamoomu shapumanga shite sha liyuva shibubuke kutunda ghure mukuyatuvatera,
\q
\v 79 Mukutwederera vanya vashungiro mumundema namudimundunduma damfa. Ghuye ngavi rughana vino mukupititira mpadi detu mundjira yambili."
\p
\v 80 Makura mwanuke aya kuru nakuyakoka mumpepo, ntani ghakalire mumburundu dogoro liyuva lyendi lyakububukira mbunga ya Israyeli.
\c 2
\cl Ruvambi 2
\p
\v 1 Mumayuva ghanya, avi yakara ashi Caesar Augustus atumini mpangera yakuvarura shivaro shavantu navantje vamuudjuni.
\v 2 Lino ndyo livaruro lyamuhovo varughanine ruvede oro Quirinius ghuye nguuru waSyria.
\v 3 Kehe ghuno mpo ayendire kushitata shendi vakamutjange kulivaruro linya.
\v 4 Josef naye akanduka kuGalileye, yamushitata sha Nazareti ayende kuJudeya kushitata shaDavid, osho vatwenyanga ashi Bethlehem, mukonda shi uye kwakalire wandjugho na liro lya David.
\v 5 Ayendi nkoko ghakakutjangite naMaria, oghu vamuvandikilire ntani ghuye opo marutu maviri.
\v 6 Shirugho sho vavo shimpe mpovali nkoko, ruvede arutiki rwaku wana mukeke wendi.
\v 7 Awana mona wamukafumu, mbeli yendi, ntani amudingiri pamakeshe ghamare ntani amurangeke mushilyero vimuna mukonda shi kapi mwakalire nkonda yavo munda.
\p
\v 8 Muruha shirongo munya kwakalire mo vashita ovo va kaliro mumafuva, vakunge utanga wandjwi davo matiku.
\v 9 MuEngeli waHompa ava monekere, ntani ghukenu waHompa aghutwedere kuvakundurukida, ava kara nka vana yura woma waghunene.
\v 10 Makura muEngeli avatantere ashi, "mwasha kara nawoma, mukonda shi ame kuna muyitiri mbudi yayiwa oyo yikayito ruhafo rwarunene kuvantu navantje.
\v 11 Namuntji Muyogholi kuna mushampurukiri mushitata shaDavid! Ghuye ndje Kristus Hompa!
\v 12 Shino ntjo shiyivito nakamupa: Kumukawana mukeke vanadinga-dingiri pamakeshe ghanararo mushilyero shavimuna."
\p
\v 13 Mpopo tupu kwakalirepo kumwe namuEngeli nambunga yayinene yakuwiru, ava tangauka Karunga nakughamba ashi, '
\q1
\v 14 "Ghukenu kwaKarunga wamuliwiru-wiru, ntani ndi pakare mpora palivu mukatji kavantu ovo ghahafera".
\p
\v 15 Apaya ruvede opo atundirepo muEngeli pavo ayende muliwiru, vashita ava kughambita vavene ashi: "Tokwenu ngoli tuyende kuBetelehemu tukakenge ovyo vinashoroko, ovyo ghana tuyivita Hompa."
\v 16 Ava kwangura kuyenda makura ava kawana Maria, Josef, ntani na mukeke, ogho araliro mushilyero.
\v 17 Kuruku yakumumona, ava yivita ovyo vavatantilire kuhamena mwanuke ghuno.
\v 18 Navantje vanya vaviyuviro kwatetukire kovyo vavatantilire vashita.
\v 19 Ngoli Maria ghuye kwakughayalire ngudu kuvininke vinya ayuvire avi pungura mumutjima wendi.
\v 20 Vashita vanya avakavyuka, vavo kuna kupongora nakutanga Karunga kuvininke navintje vayuvire nakumona, moomu tupu vavi vatantilire.
\p
\v 21 Opo watikire ghuhura waliyuva lyaghu nta ntatu, opo vamu ruwanine vyavamba, avamuruku Jesus, lidina ghamupire muEngeli kumeho yakumupaka mulira.
\p
\v 22 Opo apwire mayuva ghatumbukiliro likenito lyavo, kutwara kuveta daMoses, avamuyita kuntembeli muJerusalem vayamu tape kwaHompa.
\v 23 Yira moomu tupu vavitjanga muveta daHompa ashi: "Kehe mukafumu wakuharura lira ngava mutulire ntere ghakare waHompa mwene."
\v 24 Makura ghava djamba ndjambo kutwara moomu movyo vaghamba muveta daHompa, "lipando lyavankuti ndi maputukuwa ghona maviri."
\p
\v 25 Pakalire mukafumu ghumwe muJeruselem walidina Simioni, mukafumu ghuno kwakalire muhungami ntani mukupakimo. ghuye kwashana-shanine lishengawido lya Israyeli, ntani Mpepo Mupongoki yakalire pendi.
\v 26 Oyo yamushorweliro ashi kapi ngamona mfa kumeho ngamone Hompa Kristus.
\v 27 Mulipititiro lya Mpepo, Simioni aya muntembeli. Opo vamuyitilire vakurona mukeke Jesus, ghamuruwane kukwama omu vya wapera paveta,
\v 28 Amutura pamawoko ghendi nakutangauka Karunga, makura aghamba ashi:
\q1
\v 29 "Weno pulitira ngoli mukareli ghoye ayende mumbili, Hompa, kutwara munkango yoye.
\q1
\v 30 Mbyovyo shi mantjo ghande ana mono liyoworo lyoye,
\q1
\v 31 Olyo wawapayikira mulikaropo lyavantu navantje:
\q1
\v 32 Shite shalitoghoro kuvapagani naghukenu kuvantu voye vaIsrael".
\p
\v 33 Vashe navawina kwatetukire kovi vatantilire kumukeke.
\v 34 Simioni ghava tungiki nakughamba kwaMaria vawina ashi, "Kenga, mwanuke ghuno kwamutoghorora liwo nalirambuko lyavantu vavangi muIsrael, ntani nakushineghedito shinya vashwena- ntani rufuro oro ngaruka tomono monyo wanaumoye-
\v 35 mpo ashi maghayadaro gha dimutjima dadingi ngagha kare paghukenu."
\p
\v 36 Muporofete-kadi walidina Anna mpo ghakalire. Ghuye kwakalire mona-kadi waPhanuel mulira lyaAsher. Akara anatundu pamayuva ghendi. Ghuye kwa parukire namukafumu wendi ghure wamwaka ntambiri kunyima yakupira kukundama mukafumu kwendi,
\v 37 ntani ghuye kwakalire mufita vyendi mwaka rontantatu nane. Kapi katundanga mo muntembeli ngoli kakareranga oku kuna kudilira nandapero, matiku na mwi.
\v 38 Paviri ndjoyo ava shweghenene papepi, makura ghatameke kutapa mpandu kwaKarunga, ntani ghuye atantilire kehe ghuno kuhamena mwanuke ghunya lyatatilire liyoworo lyaJerusalem.
\p
\v 39 Opo vamanine navintje ovyo vyawapiliro kurughuna kutwara muveta daHompa, avavyuka kuGalileye, kumbara yavavene yaNazareth.
\v 40 Mwanuke aya kuru nakupama, ukonentu aghukuwederere ntani ghufenkenda waKarunga aukara papendi.
\p
\v 41 Vakondi vendi kavayendanga kehe mwaka kuJerusalem kushilika shapaska.
\v 42 Opo akalire mwaka ro nambiri, avayendi nka kuruvede rwavo rwakehepano rwa shilika.
\v 43 Kuruku yakukakarako mayuva ghashivaro shakuyulilira kulifeste, ava tameke kuvyuka-vyuka kumundi. Ano ngoli mumati-ghona Jesus akara muruku muJerusalem vavo vakondi vendi vahana kuviyivira.
\v 44 Avavitura ashi ghuye kwakalire mumbunga yinya vayendire nayo, ava yendi ruyendo rwa liyuva limwe. Makura ava tameke kumushana-shana mukatji kavakaliro navaholi.
\v 45 Opo vapilire kumuwana, ava vyuka kuJerusalem vakamushane nkoko.
\v 46 Makura papo mayuva matatu ghanapito avayamuwana muntembili, ghuye kuna shungiri mukatiji kavashongi, kuna kuvategherera naku vapura mapuro.
\v 47 Navantje vanya vamuyuviro kwatetukire kulikwato lighano lyendi ntani kumalimbururo ghendi.
\v 48 Apa vamumonine, ava tetuka. Vawina ava ghamba kwendi ashi: "Monande, vinke ghuna turuwanene ngoli? Kenga, vasho name kunakukushana-shana nashinka."
\v 49 Aghamba kwavo ashi: "Kuntjana-ntjanena nke? kapi munayiva ashi ame ndi nahepa kurughana virughana vyavavava?
\v 50 Ngoli vavo kapi vakwatire lighano ovyo atambire munkango dinya.
\v 51 Makura avyuka navo kuNazareth nka alimburukwa kukwavo. Vawina ava pungura vininke navintje vino mumutjima wavo.
\p
\v 52 Ene ngoli Jesus atwikiri kukura mughukonentu namutika, ntani ghakuwederere mughuwa naKarunga naVantu.
\c 3
\cl Ruvambi 3
\p
\v 1 Mumwaka wa ro nantano wamumpangera yaTiberius Caesar-ruvede oro Pontius Pilate ghuye Nguuru waJudeya, Herode ghuye Nguuru wa Galileya, mughunyendi Philip ghuye Nguuru waruha shirongo sha Itureya na Trakonitisi ntani Lisaniyasi ghuye Nguuru waAbilene,
\v 2 Muruvede rwa ghukurona waAnnasi na Kayiyafasi-Nkango yaKarunga ayiyere John mona Sakariya mumburundu.
\v 3 Ayendi muruha Shirongo shaJorodani namuntje, ayaghura likusho lyakukutapa kulighupiropo lyandjo.
\v 4 Moomu tupu vavitjanga mumbapira yankango da Isaya muporofete ashi: "Liywi lyamuntu ana kuyiyiro mumburundu, ' Wapayikenu ndjira yaHompa, vyukilitenu ndjira dendi.
\q1
\v 5 Kehe muramba ngaghu yura, nakehe ndundu na shikanduko ngavakavifupipita, navitaghura vyakupenga ngava kavi vyukilita namavango ghakupira kushetakana ngava kaghatungira mundjira,
\q1
\v 6 ntani kehe rutu ngarukamona liyoworo lyaKarunga."
\p
\v 7 Makura John atatere mbunga yinya yayiro ndi aya yikushe ashi: "Ghanwe vana vavipili! Are amurondoro kushendauka ugara ogho ghuna kuyo?
\v 8 Mposhi, yimenu nyango damulyo walikutapo, ntani kapishi mutameke kukughambera mudimutjima denu ashi: "Twa kara na Abraham yira shetu, moomu nakumutantera ashi Karunga kuvura kurelita vana va Abraham kumawe ghano.
\v 9 Nampindi weno, likuva kuna liyegheke kundandani yavitondo. Mpo ngoli ashi kehe shitondo shapirango kuyima nyango yayiwa kushitetapo nakushivukumina mumundiro."
\p
\v 10 Makura mbunga ayimupuraghere, ava ghamba ashi: "Makura vinke tuvura kuruwana?"
\p
\v 11 Alimburura mukuvatantera ashi: "Nange mpwali anakaro navikoverero viviri, ghavikugaunine naghunya anapiro, ntani ghunya ana karo nandya gharuwane nka ngoli."
\p
\v 12 Vafutiti mutero navo avaya vayavakushe, ava ghamba kwendi ashi: "Mushongi, vinke turughana?"
\p
\v 13 Aghamba kwavo ashi: "Kapishi kufutita maliva ghamangi kupitakana ogho anawapero kufutita kutwara omu vamurawira."
\p
\v 14 Vakavita vamwe navo ava mupura ashi, "Atwe weni ngoli? vinke tuvura kurughana?" Avatantere, "Kapishi kughupa maliva kunkondo kwa kehe uno, ntani kapishi kurundira kehe ghuno. Karenu munagwaneene na ndjambo denu."
\v 15 Vantu kwatatilire mulitaterero ntani navantje varorokire kughayara mudimuntjima davo nange John kuvura akare Mesiya.
\v 16 John ava limburura navantje ashi: "Ame kunakumukusha na mema, ngoli mpwali ogho ngampito ngudu munkondo ngaya, oghu akaro ashi nampindi marughodi ghacamakaku dendi ame kapi nawapera kugha shuturako. Ghuye ngaya mukusha naMpepo Mupongoki namundiro.
\v 17 Shihangulito tumbunga mumawoko ghendi shakara, mukukenita livango lyendi nakupongayika mbuto mushishete shendi, ngoli virwenge ngavishora namundiro wakupira kuvura kudimita."
\p
\v 18 Namakorangedo nka ghamwe ghamangi, John ayuvita mbudi yayiwa kuvantu.
\v 19 Opo vakandaninepo nkwara daHerod mupangeli mukunda dakukwara mukada mukurwendi Herodiyasi, ntani kuhamena viruwana runde ovi gharuwanine Herod,
\v 20 Vino kwaya viva wederererako navantje, dogoro aya paterere John mudorongo.
\v 21 Makura opo vapwire vantu navantje kukusha, Jesus naye kwamukushire, ntani mpopo arapere liwiru aligharuka,
\v 22 Mpepo Mupongoki ayighurumuka parutu nakuyatembera pendi murupe rwankuti, ntani liywi ali tundu muwiru nakughamba shi: "Ove monande ogho nahora. ogho ahafitango nawa.
\v 23 Opo atamikire Jesus virughana vyendi, dado mwaka dendi kuna kukokera kudimurongo-ntatu, mukukara mona mukafumu moomu ghawapilire kukara wa Josef mona mukafumu wa Heli,
\v 24 mona wamukafumu wa Matthat, mona wamukafumu wa Levi, mona wamukafumu wa Melchi, mona wamukafumu wa Jannai, mona wamukafumu wa Josef.
\v 25 Josef mona wamukafumu wa Mattathias, mona wamukafumu wa Amosi, mona wamukafumu wa Nahumi, mona wamukafumu wa Esili, mona wamukafumu wa Naggayi, mona wamukafumu wa Maati,
\v 26 mona wamukafumu wa Mattatiasi, mona wamukafumu wa Semeyini, mona wamukafumu wa Joseki, mona wamukafumu wa Joda.
\v 27 Joda mona wamukafumu wa Joanani, mona wamukafumu wa Resa, mona wamukafumu wa Zerubbabeli, mona wamukafumu wa Salatiyeli, mona wamukafumu wa Neri,
\v 28 mona wamukafumu wa Meliki, mona wamukafumu wa Addi, mona wamukafumu wa Kosamu, mona wamukafumu wa Elimadami, mona wamukafumu wa Eri,
\v 29 moana wamukafumu Joshwa, mona wamukafumu wa Eliyaza, mona wamukafumu wa Jorimi, mona wamukafumu wa Mattati, mona wamukafumu wa Levi.
\v 30 Levi kwakalire mona rume wa Simeon, Mona rume wa Judah, Mona rume wa Joseph, Mona rume wa Jonam, Mona rume wa Eliakim,
\v 31 Mona rume wa Melea, Mona rume wa Menna, Mona rume wa Mattatha, Mona rume wa David,
\v 32 Mona rume wa Jesse Mona rume wa Obed, Mona rume wa Boaz, Mona rume wa Salmon, Mona rume wa Nashshon.
\v 33 Nashshon kwakalire Mona rume wa Amminadab, Mona rume wa Admin, Mona rume wa Arni, Mona rume wa Hezron, Mona rume waPerez, Mona rume wa Judah,
\v 34 Mona rume wa Jacob, Mona rume wa Isaac, Mona rume wa Abraham, Mona rume wa Terah, Mona rume wa Nahor,
\v 35 Mona rume wa Serug, Mona rume wa Reu, Mona rume wa Peleg, Mona rume wa Eber, Mona rume Shelah.
\v 36 Shelah kwakalire Mona rume wa Cainan, Mona rume wa Arphaxad, Mona rume wa Shem, Mona rume wa Noah, Mona rume wa Lamech,
\v 37 Mona rume wa Methuselah, Mona rume wa Enoch, Mona rume wa Jared, Mona rume wa Mahalaleel, Mona rume wa Cainan,
\v 38 Mona rume wa Enos, Mona rume wa Seth, Mona rume wa Adam, Mona Karunga.
\c 4
\cl Ruvambi 4
\p
\v 1 Makura Jesus, ghuye ghana yura Mpepo Mupongoki, akavyuka kutundilira kuMukuro wa Jorodani ntani Mpepo ayimupititiri yimutware mumburundu,
\v 2 omo akamushetekire shitodi ghure wamayuva dimurongo ne. Ghuye kundereko vyo alire mumayuva gho, ntani kughuhura waruvede runya ghuye kwayuvire ndjara.
\v 3 Shitodi aghamba kwendi ashi: "Nange ashi ove mona Karunga, pangera liwe lino likushintunuke mboroto".
\p
\v 4 Jesus amulimburura ashi: "Matjangwa kwatantantashi, "muntu kapi aparukanga mumboroto pantjayo.
\p
\v 5 Makura shitodi apititiri Jesus kuwiru nakukamunegheda maghuntungi gha udjuni naghuntje paruvede ndoro.
\v 6 Makura shitodi aghamba kwendi ashi: "Ame kunikupa ghunankondo naghuntje ghuno namaghuyerere ghawo, mbyovi ashi vavimpa po kare, mo ngoli shi ame kuvura kuvi papo kwa kehe ghuno nashana.
\v 7 Makura ngoli, nange ghukakunyongamena nakuntongamena, kuvi kara po vyoye."
\p
\v 8 Ngoli Jesus amulimburura mukughamba kwendi shi: "Matjangwa kwatanta shi, "Ngaghutongamena Hompa Karunga ghoye, nakumukarera pantjendi.
\p
\v 9 Makura shitodi gha pititiri Jesus amutware ku Jerusalem nakukamu yimika kundaka-ndaka yalitungo lyantembeli, nakughamba kwendi shi: "Nange shi ove mona Karunga, kuvukumine naghumoye palivhu kutunda kuno.
\v 10 Morwa kwavitjanga, "Ghuye ngaka tapa mpangera kuva Engeli vendi kuhamena koye, mukukukunga;
\v 11 ntani ngava kushimbira mumaghoko ghavo mpo ashi ngaghupire kupundura mpadi yoye mu liwe."
\p
\v 12 Mukumu limburura, Jesus aghamba ashi: "Kwavitanta ashi, "Nakutura shi Hompa Karunga ghoye mulisheteko."
\p
\v 13 Opo gha manine shitodi kushetayika Jesus, ghakayenda nakumushuva tanko dogoro ruvede rwakukwama ko.
\p
\v 14 Makura Jesus avyuka ku Galileye munkondo da Mpepo, ntani mbudi yakuhamena kwendi kwakuhaninine mwayendo kukundurukida ruha shirongo nashintje.
\v 15 Makura atameke kushonga mu sinagoge davo ntani avamutangaghuka navantje.
\p
\v 16 Aya mu Nazareth, omo vamurelilire, ntani, mooomu tupu yakalire mpo yendi, angene musinagoge muliyuva lya sabata makura ashapuka nakudameka kuvarura.
\v 17 Mbapira shindumuko yamuporofete Isaya avayimu tambeke. Afikura mbapira shindumuno nakuwana opo va tjanga,
\q1
\v 18 "Mpepo ya Hompa pande yina kara, mbyovi ashi ghuye angwaveka muku yivita mbudi yayiwa kuva hepwe, ghuye kwantuma mukuyatwenya limanguruko kunkwati nalimahuro vatwiku, muku mangurura vanya vana karo mulihepeko,
\q1
\v 19 muku twenya mwaka waghuwa waHompa."
\p
\v 20 Makura adingi mbapirashindumuko, ayivyutako kumukareli, makura ashungiri, Mantjo naghantje ghakaliro mu sinagoge aghamunwiki.
\v 21 Atameke kuvaghambita, "Litjangwa lino lina tikilirimo namuntji anwe kuna kuviyuva."
\p
\v 22 kehe ghuno munya aghamba vya viwa kuhamena kwendi ntani vavo kwa tetukire kunkango dinya daghufenkenda datundiro mukanwa kendi, makura avapura ashi: "Kapishi ndje mona Josef ghuno ndi?"
\p
\v 23 Ava tantere ashi: "Ghushili ngamughamba shishewe shino kukwande, 'Ndokotoro, kuverure naghumoye. Ovyo twayuva waruwana muCapernaum, ruwana nka vyakukufana mulivhu lyanaumoye'"
\v 24 Ngoli ava tantere ashi, "kudereko muporofete vatambura mumvharwera yanaghumwendi.
\v 25 Ngoli mughushili nakumutantera ashi vafita Vya vayingi mu Israel mushirugho sha Elijah, opo liwiru ali ghalire mumwaka ntatu na makwedi nta yimwe ntani rukukuktu kwakalire mushirongo.
\v 26 Ngoli Elijah kapi vamutumine nampili kwaghumwe ndjeghu, ngoli kwa Zarephath tupu mu Sidon, kumufita Vya akatungiro munya.
\v 27 Vavirema vayingi vakalire mu Israel muruvede rwa Elisha muPorofete, ngoli naghumweshi ndjeghu vaverulire kughupako Naaman wa muSiria."
\v 28 Vantu navantje muSinagoge kwavayudire naghugara opo vayuvire nkango odo.
\v 29 Ava shapuka, vamutininike atundemo mudoropa, nakumutjidira kundundu oko vadikilire doropa yavo, mpo vamutjidire mo mumudoropa.
\v 30 Ngoli ghuye apiti pakatji kavo akayenda kulivega lyapeke.
\p
\v 31 Makura mpo ayendire ku Capernaum, mudoropa ya muGalileye, na kukavaronga muliyuva lya Sabata.
\v 32 Marongo ghendi ghavatetukitire, morwa shi kaghambanga naghunankondo.
\v 33 Shirogho ntjosho muSinagoge mwakalire murume ghumwe ogho akaliro na mpepo dadidona, makura ayiyiri naliywi lyakudameka,
\v 34 Ah! Vinke ovyo tuvhura kuruwana nove, Jesus wa muNazareti? Ghunaya ghuya tudjonaure ndi? Ame nayiva ashi are ve-Wakupongoka wa Karunga!"
\p
\v 35 Jesus ayishwenene mpepo yayidona, nakughamba, "Washa ghamba! Tundamo mumwendi!" Opo yamudandire mpepo yayidona murume ghunya mukatjika kavo, mpo ya tundiremo mumwendi, ntani kapi ya muhepikire nka mukehe runo ruha.
\p
\v 36 Vantu navantje vya vatetukitire, ava kutantere tantereko. Ava ghamba ashi, "Nkango munke dino? Ghuye kupangera mpepo dadidona naghuna nkondo makura dado kutundamo."
\v 37 Makura mbudi yakuhamena kukwendi ayi kuhanene muruha mukunda naghuntje.
\p
\v 38 Makura Jesus mpo atundiremo muSinagoge na kukangena mundjugho ya Simoni. Vangumweyi va Simoni kwavelire lishakima, makura ava mutantere Jesus ava verure.
\v 39 Ghuye ayayimana pepi navo nakuli tjidamo lishakima, makura alitundumo. Mpopo tupu ashapuka kumwe nakuvashamberera.
\p
\v 40 Opo lyakatokire liyuva, vantu avayita kwa Jesus kehe ghuno aveliro kughuvera wakukushuva-shuva. Ava kambeke maghoko kumwe nakuvaverura.
\v 41 Mpepo dadidona datundiremo mwava vavayingi, kumwe nakuyiyira ashi, "Ove mona Karunga!" Jesus adishwenene mpepo dadidona mukudidira kudipulitira dighambe, mukondashi dayivire ashi ghuye Kristus.
\p
\v 42 Opo shatikire shirugho shakupwiyumuka, mpo ayendi mu livega shipore-pore. Mbunga ya vantu kwamushanine makura avaya kulivega oku akalire. Vashetikilireko mukumurenka ashi ndi kapishi ayende ghure navo.
\v 43 Ngoli aghamba kukwavo ashi, "Nakona kuyuvita mbudi yaruhafo ya Untungi waKarunga nakudoropa dimwe, mukondashi oyino ndjo konda vantumina pano."
\v 44 Makura atwikiri kuyuvita muSinagoge muruha naruntje rwa Judea.
\c 5
\cl Ruvambi 5
\p
\v 1 Weno vyashorokire vavo vantu vapongire vakundurukide Jesus ntani nakutegherera kunkango daKarunga, ashi ghuye kwayimanine kulidiva lya Gennesaret.
\v 2 Ghuye amono mawato maviri ogho vashegheka kuntere yalidiva. Vashakangcongco vatundiremo ntani kwakushire makwe ghavo.
\v 3 Jesus arondo muwato ghumwe wavo, ashi waSimoni, ntani nakumupura ghuye aghu vyutire mumema kashinano kakafupi naghurundu. Makura ashungiri kumwe nakushonga vantu vamuwato.
\v 4 Apa amanine kughamba, atantere Simon ashi," Twara wato kulitondo ntani teya makwe ghukwate."
\p
\v 5 Simoni alimburura nakughamba ashi," Muhona, atwe kuna hugu matiku naghantje, ngoli navimwewshi tuna kwata, ano ngoli munkango doye, kuni ghateya makwe."
\v 6 Apa vamanine vino, vavo vapongaghikire shivaro shashinene sha ntjwi, ntani makwe ghavo ghatavaukire.
\v 7 Vavo ava pyatako vaunyavo vakaliro muwato wapeke ashi vaye vaya vavatere. Vavo avaya avayuda mawato naghantje, mpo avarekire kudama.
\v 8 Ano ngoli Simoni Petrus, apa avi monine, awere kungoro daJesus, nakughamba," Tundako kukwande, ame mukafumu wandjo, Hompa."
\v 9 Ghuye vyamutetwire, ntani navantje ovo vakaliropo, pakukwata kwa ntjwi odo vaghupire.
\v 10 Vino vyahamitiliremo Jakob na Johanesi, vana vaZebedee, ovo vakaliro ghuholi naSimoni. Jesus aghamba kwa Simoni ashi, "Washa kara naghoma, morwa ashi kutunda pano ngaghukwata vantu."
\v 11 Apa vayitire mawato ghavo kughurundu, ava shuvu navintje nakumukwama.
\p
\v 12 Payire shirugho ghuye opo kwakalire mushitata shimwe, mukafumu ayuro navingondwe mo akalire. Opo amonine Jesus, akugandere kushipara shendi kumwe nakumukanderera, nakughamba ashi," Hompa, ntjene shi ghunavi panda, kughundenka nikene."
\p
\v 13 Makura Jesus agwanikilita lighoko lyendi ntani amukwata ghuye, nakughamba shi," Navipanda. Kena." Pashirugho ntjosho vingondwe avi mutundu.
\v 14 Ghuye amu rondora asha tantera kehe ghuno ano ngoli amu tantelire ashi," Yenda nandjira yoye, ntani nakukaku negheda naumoye kwa muPristeli ntani kadjambe mukukena koye, kutwara omo amurawira Moses, umbangi kukwavo."
\v 15 Ano ngoli vitundwamo vyakuhamena kwendi avi kuhanene kughure, mbunga yayinene yavantu ayiya kumwe nakuyategherera kumashongo na kuyava verura kumauvera ghavo.
\v 16 Ano ngoli atundupo nakuyenda mumavango ghamburundu akaraperere.
\p
\v 17 Payire liyuva limwe ghuye kwashongire, Pakalire vaFalisayi navarongi vaveta panya ovo vatundiliro kukehe mukunda waGalileye naJudeya ntani naJerusalem. Nkondo daHompa papendi dakalire mukuvaverura.
\v 18 Vakafumu vamwe avaya vavo vanashimbiri mukafumu ghumwe palitjaro washirema shamundambo, vavo ava shana ndjira mukumuyita munda nakuya murangeka kuuto waJesus.
\v 19 Kapi vawanine ndjira yakumuyita munda mukonda yambunga, makura ava rondo pawiru yandjugho kumwe nakumu sheghumuna mukafumu kupitira palimpe, ghuye palitjaro lyendi, mukatji kavantu, kuvyukilira kumeho yaJesus.
\v 20 Mukumona mapuliro ghavo, makura Jesus aghamba ashi, "Mukafumu, ndjo doye vanadikughupirepo."
\p
\v 21 Varongi matjangwa nava Falisayi ava vareke kukupura mapuro ghano, nakughamba ashi, "Are ghuno anaku ghambo vya kushwaghura? Are wakuvhura kughupirapo ndjo ano ngoli nkwandi Karunga pantjendi?"
\p
\v 22 Ano ngoli Jesus, apa anongwinine ovyo vaghayalire, alimburura nakughamba kukwavo ashi," Vinke muna kukupulira vino mudimutjima denu?
\v 23 Vini mbyo po vyo vina karo ghureru kughamba, 'Ndjo denu vanadimu dimuupiri po' ndi kughamba shi: 'Shapuka ghu yende'?
\v 24 Ano ngoli ovyo mbyo muna hepa kuyiva ashi Mona Muntu akara naghuna nkondo pano palivhu mukughupirapo vantu ndjo davo,"- ghuye aghamba kumukafumu washirema-"Ame kuna kukutantera, shapuka, damuna litjaro lyoye kumwe nakuyenda kumundi woye."
\v 25 Shirugho ntjosho ashapuka kuuto wavo nakudamuna litjaro lyendi olyo aralire. Makura ayendi kumundi wendi, okuno uye kuna kuyererepeka Karunga.
\p
\v 26 Kehe ghuno kwatetukire ntani vayererepekire Karunga. Vayulire naghutjirwe, kughamba ashi," Tuna mono vininke vyavinene namuntji."
\p
\v 27 Kunyima yavishorokwa vino, Jesus atundupo akayende amono mufutiti wamutero walidina Levi ghuye ana shungiri kutende yava futiti mutero. Ghuye aghamba kukwendi," Nkwame."
\v 28 Makura Levi ashapuka nakumukwama ghuye, ashuvu navintje kunyima.
\p
\v 29 Makura Levi arughana shipito shashinene mumundi shaJesus. Vafutiti mutero vayingi vakaliropo ntani navamwe ovo vakukundurukidiro kuntishe nakulya kumwe navo.
\v 30 Ano ngoli vaFalisayi naValirongi matjangwa vavo ava tapa runyeghenyo kuvavarongwa vendi, nakughamba ashi," Vinke muna kulyera naVafutiti mutero navanandjo?"
\p
\v 31 Jesus ava limburura," Vantu vavawalika kapi vahepa mupangi; vaveli tupu pantjavo.
\v 32 Ame kapi nayera mukuya kugha vahungami, nani ngoli navana ndjo vakushighure."
\p
\v 33 Ava ghamba kukwendi," Varongwa vaJohanesi kavadiliranga nakuraperera, ntani Varongwa vaVafalisayi kava rughananga vyakukufana. Ano ngoli Varongwa voye kulya nakunwa."
\p
\v 34 Jesus aghamba kukwavo," Kuvhura kehe ghuno kurughana likwareko vantu mukudilira mukwali ano ghuye mukwali naye vana kara?
\v 35 Ano ngoli liyuva ngaliya apa mukwali ngava mughupako kukwavo, makura mumayuva ogho ngava dilira."
\p
\v 36 Makura Jesus aghamba nka shifanikito kukwavo." Naumweshi ruha rwashikeshe shashipe kulirwakani nakushirughanita mukuvandeka kulirwakani lyalikurukuru. Ntjeneshi ghuye arughana ovyo, ghuye ngataura lirwakani lyalipe, ntani ruha rwashikeshe shakulirwakani lyalipe kapi ngashigwaneka kulikeshe lya lirwakani lyakukurupa.
\v 37 Naumweshi wakutura vhinyu yayipe mushuma sha vhinyu shashikurukuru. Ntjene avi rughana ovyo, vhinyu yayipe ngayitaghura shuma, ntani vhinyu ngayitekamo ntani shuma ngashidjonauka.
\v 38 Ano ngoli vhinyu yayipe yina hepa kuyitura mushuma shashipe.
\p
\v 39 Naumweshi pakumana kunwa vhinyu yayikurukuru ashane yayipe, ghuye kughamba ashi, 'Yayikurukuru hashako.'"
\c 6
\cl Ruvambi 6
\p
\v 1 Vino kwashorokire muliyuva limwe lya Sabata makura Jesus kwavindakanine mulifuva, makura varongwa ava ghupu ntafu, vaghupeko mungu makura valye.
\v 2 Vafalisayi vamwe ava ghamba ashi," Mukonda munke munakurughanena ovyo vapira kupulitira muliyuva lya Sabata?"
\p
\v 3 Jesus aghamba navo, kumwe nakuvatantera ashi," Kapi mwavarura rumwe ovyo arughanine David opo ayuvire ndjara, kumwe navantu vendi ndi?
\v 4 Ghuye kwayendire mundjugho yaKarunga aka ghupa mboroto yandjambo alye, ntani nka atapa kuvantu vendi navo valye, mboroto yandjambo oyo vapiranga kulya tupu kehe ghuno nkwandi vaPristeli tupu."
\v 5 Ghuye ava tantere ashi," Mona muntu ne ndje Hompa nampili kuliyuva lya Sabata."
\p
\v 6 Vino kwashorokire muliyuva limwe lyaSabata Jesus kwayendire muSinagoge akaronge vantu. Mwamo mwakalire mukafumu ghumwe lighoko lyendi lyarulyo lyafa.
\v 7 Varongi matjangwa nava Falisayi kwakengire vamone Jesus ntjeneshi averure muntu muliyuva lyaSabata, mposhi vawanenepo konda yakumupa ghundjoni.
\v 8 Ano ngoli ghuye ayivire maghayaro ghavo makura atantere mukafumu wakufa lighoko ashi," Shapuka ghuyimane pakatji kavo." Makura ashapuka ayimana mpopo.
\v 9 Makura Jesus ava tantere ashi," Ame kuna kumupura ashi, Vinke vapulitira kurughana muliyuva lya Sabata vyakuruwana ghuwa ndi ghudona, vyakuparura monyo ndi vyakughudjonaura?"
\v 10 Ghuye apiruka ava kengurura navantje makura atantere mukafumu ashi," Ghonyonona lighoko lyoye." Ghuye avi rughana, makura aliveruka lighoko likare lyaliwawa.
\v 11 Makura vavo ava garapa ghunene kumwe nakukuyonga ashi vinke ovyo vavhura kumu rughana Jesus.
\p
\v 12 Vino kwashorokire mumayuva ngogho Jesus kwarupukire akaronde kundundu aka raperere. Ghuye araperere kwaKaerunga matiku naghantje.
\v 13 Opo lya pumine liyuva makura ayita varongwa vendi, ovo arukire ashi va Apostoli.
\v 14 Madina ghava Apostoli ngaghano Simon (ogho vatire ashi Petrus) na munyendi Andrias, Jacob, Johaness, Filipus, Bartolomeus,
\v 15 Mateus, Thomas, na Jacob mona Alfeus, na Simon ogho kavatwenyanga ashi waghupampi,
\v 16 Na Judas mona Jacob, ntani na Judas Iskalyote ogho akamutuliro muliyome.
\p
\v 17 Makura Jesus akaghurumuka kumwe navo makura akayimana palivango lyakushetakana opo yapongire mbunga kumwe navarongwa vendi, mbunga yayinene yavantu kwatundire kuJudeya na Jerusalemu nakumarukenkera gha Tirusi na Sidoni.
\v 18 Vavo kwayire vayayuvhe marongo kumwe nakuyava verura maghuvera ghavo. Vantu ovo vahepiro kumpepo dadidona navo kwava verulire.
\v 19 Kehe ghuno akaliro mumbunga kwakondjire ashi akwate parutu rwendi mukonda shi nkondo dakuverura kwatundire mumwendi, diverure navantje.
\v 20 Jesus makura amono kuvarongwa vendi aghamba ashi," Valirago anwe vahepwe, mukonda shi ghuntungi waKarunga wenu.
\v 21 Valirago anwe muna kuyuvho ndjara weno, mukonda shi ngamukakuta. Valirago anwe muna kuliro weno, mukonda shi anwe ngamukahafa.
\p
\v 22 Valirago anwe ntjeneshi vantu ava munyenge, nakumutjida-tjida vamutuke kumwe nakumushwena ashi muvadona, mukonda yaMona Muntu.
\v 23 Karenu naruhafo kumwe nakudana, ntjene ngavimushorokera vino, mukonda shi mfuto yenu yinene ghunene muliwiru, vakurona venu vavaPorofete navo mo kava varughananga weyo.
\p
\v 24 Lihudi lyalinene kukwenu anwe muna kara naghungavo weno, mukonda shi muna wana kare ruvigha rwenu.
\v 25 Lihudi lyalinene kukwenu anwe muna karo namakuta weno, mukonda shi ngamukayuvha ndjara kughuhura. Lihudi ghunene kukwenu anwe muna kushepo weno, mukonda shi ngamuka lira nakuguva kughuhura.
\v 26 Lihudi ghunene kukwenu anwe vana kupandayika vantu, mukonda shi vaPorofete vavipempa nampili vakurona venu mo kava vapandayikanga ngoli.
\p
\v 27 "Ano ngoli kukwenu anwe muna kutegherero, ame kuna kumutantera ashi, horenu vana nkore venu ntani rughanenenu ghuwa kwavo vamunyengo.
\v 28 Anwe shwerenu lirago vakumufinga ntani turenu mundapero vantu vakumuhepeka.
\v 29 Ano ntjene ava kutoghona kulitama limwe, piruka ghutape lyauviri. Ntjeneshi ava kushakana mbayikisha yoye, tapa nashikoverero shoye.
\v 30 Tapa kwa kehe ghuno wakukuromba. Nakutondora shi kehe ghuno, ntjene shi ghuna tapa vininke kehe vino ashi vivyuke kukoye.
\v 31 Ovyo ghuna shana ashi ndi mbyo vakurughanena vantu, nove mbyo uvhura kuvarughanena.
\p
\v 32 Ntjene ove kwahora tupu vantu ovo vakuhoro nove, mfumwa munke ngaghuwanenapo? Nampili vanandjo navo kwahora ovo vavahoro.
\v 33 Ndi ntjeneshi anwe kuruwanena tupu ghuwa kwavo vakumurughanena ghuwa, mfumwa munke ngamuwana mo? Nampili vandjoni navo mbyo varughananga.
\v 34 Ndi ntjeneshi anwe kutapa tupu makongo kwavo mwayiva ashi vavo kuvhura ngava fute, mpandu munke ngamuwanena mo? Nampili vana ndjo navo kutapa kwava kandjo, nalihuguvaro ashi ngava vifuta navintje.
\v 35 Nani ngoli anwe horenu vanankore venu kumwe nakuvarughanena ghuwa, Tapenu makongo, anwe mwahana kughatondora ashi ngava fute, makura mfuto yenu ngayikakara yayinene, ntani anwe ngamukakara vana vaKarunga wakuwiru-wiru, mbyovyoshi nampili naye kurughana ghuwa kuvantu vakupira kutapa mpandu kumwe na vantu vavadona.
\v 36 Karenu na nkenda, yira momu akara shenu na nkenda.
\p
\v 37 Kapishi kupangura, mposhi ngava kapire kumupangura nanwe. Kapishi mutape ghundjoni, mposhi ngava kapire kamupa nanwe ghundjoni. Ghupirenupo vaghunyenu, nanwe ngava kamughupirepo.
\v 38 Tapenu, mposhi ngavakamuvyutire nanwe. Shimetito osho warughanitire-ghuyudilire nakudekako, nakunyungangako shishumpaghuke-ntjo ngavakamutentekera muliva lyenu. Ntjosho shimetito mwarughanitire mutape, ntjo ngavakarughanita ngava kamuvyutire nanwe.
\p
\v 39 Makura Jesus ava tantere nka shifanikito shimwe ashi," Mutwiku kuvhura apititire mutwiku ghunyendi ndi? ntjeneshi mo ngoli, ameshi navantje kuvhura vawere mulikwina, ndi kapishi mo ngoli?
\v 40 Murongwa kapi apitakana murongi wendi, Ano ngoli ntjeneshi murongwa vana mumana kumuronga ntani ana kufana naye yira murongi wendi.
\p
\v 41 Mukonda munke ghuyiyira mananga ghana karo mumantjo gha unyoye, ove ghupire kumona mananga ogho ana vindamo pamantjo ghoye?
\v 42 Ndi weni omo ghutantera ghunyoye ashi, 'Hewa renka nikughupe mananga pamantjo ghoye,' Ntjeneshi ove kapi ghuna kumona ogho mananga ghana karo pamantjo ghoye? Ove muvikupaki! Hova tanko kughupa mananga ogho ana vindamo pamantjo ghoye, mposhi ghumone nawa muku ghupapo ogho ana karo pamantjo gha unyoye.
\p
\v 43 Kwato shitondo shashiwa shakuyima nyango dakughora, ndipo kwato shitondo sha kughora ashi shiyime nyango dadiwa.
\v 44 Kehe shino shitondo kushi dimburulira ku nyango dasho. Kushitondo sha muigha nakunyangako shi ghukuyu, ndi muntu nakuvhura kunyanga mandjembere kushishwa sha migha.
\v 45 Muntu wamuwa kushorora limona lya mumutjima wendi lyaliwa, ano muntu wamudona kushorora ghudona wendiwamumutjima wendi. Ovyo vyayuro mumutjima mbyo vyaya rupukirango mukanwa.
\p
\v 46 Mukonda munke mwantwenyenanga me ashi,' Hompa, Hompa,' anwe mupire kulimburukwa kwavyo namutanteranga?
\v 47 Kehe ghuno wakuya kukwande aya yuvhe nkango dande makura alimburukwe kukwado, Ame ngani munegheda ashi weni omo afana.
\v 48 Ghuye kwakufana namukafumu wakudika ndjugho, ogho atimino likwina lyalire ghunene mposhi aka tatekere ntjima-ntjima yalitungo pa liwe. Ano ngoli apa rwayire ruhandjo, mema kwakutoghona mo mundjugho oyo kuyishuva nda yayimanena ndjikiti, mukonda shi kwayitungira paliwe.
\v 49 Ano ngoli muntu wakuyuvha nkango dande ghuye ahana kuditikitamo, ghuye kwakufana namukafumu ogho atungiliro ndjugho pamusheke, yahana kukara nalitateko. Ano mema gharuhandjo apa aya kutoghonamo ndjugho ayivareke kumbandauka, makura ayihanaukapo nayintje."
\c 7
\cl Ruvambi 7
\p
\v 1 Opo amanine kuronga vantu, makura Jesus ayendi ku Kaperenaum,
\v 2 Mupititili ghumwe wa va kavavita wa va Roma, kwa velire ghunene pepi na mfa.
\v 3 Ghumwe wava pititilili wava kavati wava Roma opo ayuvire mbudi ya kuhamena kwa Jesus, makura atumuko matimbi gha va Juda, vakamuyite aya verure mukareli wendi.
\v 4 Opo vayatikire kwa Jesus, ava mushungida na kumulilira ashi, "Mbatero yoye anayihepa ghunene,
\v 5 Mukonda shi ghuye kwa hora muhoko wetu ghunene mbyo atu tungira Sinagoge yetu.
\p
\v 6 Jesus makura ayendi kumwe navo. Opo akatikire pepiu na mundi, mukurona wavakavita atumuko ghunyendi aka mutantere ashi, '"Hompa, kapishi ghukurorore, ame kapi nahungama ashi ove ghungene mulipata lyande.
\v 7 Mukonda ndjoyino nampili name kapi nawapera kuya kukoye, ghamba tupu nkango makura mukreli wande kwa veruka.
\v 8 Mbyovo shi name muntu ghumwe vapa nkondo, vakavita kukwande vatereranga. Nkene anu tantere ghumwe ashi, 'Ya kuno kwande; ana hepa kuya, 'ruwana vino; akona kuviruwana ntani."
\p
\v 9 Jesus opo ayuvha vino, atetuka ghunene, makura apiruka kumbunga oyo yamukwamino aghamba ashi, "Ame kuna kumutantera ashi, nampili mu va Israeli momu kapi nawanam0 lipuro lya kuhura pano."
\v 10 Ovo vatumine opo vavyukire kumundi, ava kamuwana mukareli wa ndjewa-ndjewa.
\p
\v 11 Kwapita shirugho shashifupi tupu, makura Jesus ayendi kushitata sha Nayini, varongwa vendi na mbunga yayinene ava yendi kumwe naye.
\v 12 Tupu vaya tikire vangene mulivero lya shitata, ava mono, shimpu vana kurupwita, murume ahuru mulira lya vawina (mufita vyendi), ghuye kwa yendire na mbunga yayinene ya mushitata.
\v 13 Makura Hompa opo amona vawina, avi muyitiri nkenda yayinene makura aghamba ashi, "Washa lira."
\v 14 Ghuye makura ayendi aka kwata pa shimbangu osho vashimbilire shimpu, vashimbi vashimbangu ava yimana, Jesus aghamba ashi, "Mumati ghona, ame kuna kukutantera ashi, rambuka."
\v 15 Nakufa arambuka atameke kughamba, makura Jesus amutapa kuva wina.
\p
\v 16 Ghutjirwe aghu vawana navantje, makura ava tangaghuka Karunga, nakutanta ashi, "Muporofete wa munene ana shoroka mukatji ketu" ntani nka ashi, "Karunga kuna kudingura vantu vendi."
\v 17 Mbudi ya kuhamena Jesus makura ayi kuhanene mu Judea nayintje na mudi mukunda da maparambo.
\p
\v 18 Varongwa va Johanesi mukushi ava kamutantera navintje vino.
\v 19 Makura Johanesi atumu vakareli vendi vaviri kwa Hompa, vaka mupure ashi, "Ove twa taterera ngaghuyo ndi, ndi shimpe tutaterereko wa peke?"
\p
\v 20 Opo vayatikire kwa Jesus, ava ghambva ashi, "Johanesi mukushi ndje ana tutumo tuye kukoye tuyive ashi, 'Ove twa taterera ngaghuyo ndi, ndi tutaterereko naye peke?'"
\p
\v 21 Mpopo tupu Jesus averura vantu vavangi va maghuvera ghakukushuva-shuva na vikunkira na mpepo dadidona, na kupahura mantjo ghava twiku vavangi.
\v 22 Jesus ava limburura na kuvatantera ashi, "Opo mukatika, katanterenu Johanesi kwavyo muna ya mona ntani navyo muna ya yuvhu. Vatwiku kuna kumona, virema kuna kuyenda, vavingondwe vana veruka, vipuru-puru kuna kuyuvha, vafe kuna kurambuka, vahepwe kuna kuva yuvitira mbudi ya ruhafo.
\v 23 Muna lirago ndjegho wa kupira kukulimba name mukonda ya viruwana vyande."
\p
\v 24 Opo vavyukire vatumi va Johanesi, Jesus makura atantere mbunga kuhamena Johanesi ashi, "Vinke ovyo mwayendilire mumburundu muka mone? Tughu rwa kuku nyunganga kumpepo ndi?
\v 25 Vinke ovyo mwayendilire muka mone? Mukafumu wa kudwata vyuma vya ghufughuli ndi? Monenu, vakudwata vyuma vya ghughu fughuli ne mbovo vatungo mumbara dava Hompa.
\v 26 Anwe ne muntu munke ogho mwayendilire mukamone? Muporofete ndi? Yii, ame kuna kumutantera ashi, ghuye apitakana va Porofete.
\v 27 Mbyovyoshi ghuye kukwendi vya hamena ovyo vatjanga ashi, "Monenu, ame kuna kutuma ntumi yande kumeho yoye, ngaka wapeke ndjira yoye.'
\p
\v 28 Ghushili na kumutantera ashi, kwa navantje ovo vashmpuruka vakamali, kwato ogho apitakano Johanesi mukushi. Kehe ghuno wa mudidi mu untungi wa Karunga ndje amupitakano."
\p
\v 29 (Mbunga nayintje opo vayuvire vino, kumwe nava futiti mutero, ava pura mwa Karunga wa muhungami, mukondashi vavo kwava shuvire muliyoyero lya Johanesi mukushi.
\v 30 Ano ngoli vaFariseya na vakurongi matjangwa vashwenine shihoro sha Karunga, mukondashi vavo vashwenine liyoyero lya Johanesi mukushi.)
\p
\v 31 "Vantu, va, ntantani weni omo tuva shetakanita? Weni omo vana fana?
\v 32 Vavo kuna fana yira vanuke vana shingiro pa mavhango gha kughulitira, mbyo vana kuva yita vaghungavo ashi, 'Atwe katu muyimbiri ntjumo mudane, anwe kapi kamudana. Mbyo katumuyimbiri ntjumo da mulitamu ashi mulire, anwe kapi kamuliri.'
\v 33 Johanesi mukushi opo ayire kapi kalyanga ndya ndi anwe marovhu, mbyo kamughambanga ashi, 'Mpepo dadidona akara nado.'
\v 34 Ano opo ayire mona muntu ghuye kalyanga nakunwa, makura amutanta ashi, 'Monenu, mukafumu wa makurulya na makurunwa, ghuye akukwata ghukwavo nava futiti mutero ntani navakandjo!'
\v 35 Ghukonentu wa Karunga kughumonena mushiruwana ashi kwahungama.
\p
\v 36 Ghumwe wa vaFarisayi ayita Jesus vakalye kumwe. Makura Jesus aka ngena mulipata lya mu Fariseyi makura avali kumwe.
\v 37 Pakalire, mukamali ghumwe wa ndjo omo mudoropa. Opo ayuvire ashi ghuye mpwali mumundi wa mufariseyi mo ana kulya, makura ashimbi ngwavero ya Alabasta maghadi gha rupekwa.
\v 38 Ghuye makura ayimana kunyima ya Jesus kumpadi dendi makura alili, aghoreke mpadi dendi na maruntjodi, makura adikokota na huki da mumutwe wendi, ancumita mpadi dendi makura adiwaveke na maghadi ghalidumba lyaliwa.
\v 39 Mufariseyi ogho ayitiro Jesus opo amonine vino, akupura ashi, "Nkeneshi ghuno murume shi muporofete, ndi anayiva ashi mukamali munke oghu ana kumu kwato, mbyovyoshi ghuno mukamali muna ndjo."
\p
\v 40 Jesus makura amutantere ashi, "Simon, nahoro kukutanterako vintu." Ghuye aghamba ashi, "Murongi, ghamba tupu!"
\v 41 Jesus atanta ashi, "Mutapi vimaliva kwa kalirenna vantu vaviri va ghupiro makongo kukwendi. Ghumwe kwa ghupire makongo gha madenali mafere matano ano ghumwe madenali dimurongo ntano.
\v 42 Opo vyava vhulire kufuta, makura agha dongononapo navntje. Pakatji kavano vaviri, are ogho ngamuhoropo ghunene?"
\p
\v 43 Simon amulimburura ashi, "mukutwara mu mwande kwandi ndjegho vadongononenapo vyavingi." Jesus amulimburura ashi, "Ghuna pangura mughu hunga."
\v 44 Jeus makura apiruka akenge mukamali atantere Simon ashi, "Ghuna mumono ghuno mukamali. kutunda opo nayatiki mumundi ghoye. Kapi ghunampa mema nakushe mpadi dande, ano ngoli ghunye mbyo ana ghoreke mpadi dande na maruntjodi ghendi mbyo ana dikokota nahuki da mumutwe wendi.
\v 45 Ove kapi ghuna ncumita mpadi dande, ano ngoli ghuye ana cumita mpadi dande kutunda apa nayatiki muno mundjugho.
\v 46 Mbyo na kumutantera ashi, ndjo, dendi dadingi, kuna didongononapo-mbyovyoshi ghuye kwa kara nashihoro shashinene.
\v 47 Ano ngoli kehe ghuno va dongononenapo vyavishehsu kwa kara nashihoro sha shididi."
\v 48 Jesus amutantere mukadi ashi, "Ndjo doye kuna didongononapo."
\p
\v 49 Ovo vakaliro kumwe naye ava tameke kukupura vavene ashi, "Muntu munke mwene ghuno wa kudongononapo na ndjo davantu ndodino."
\p
\v 50 Jesus makura atantere mukamali ashi, "Lipuro lyoye lina kuparura. Yenda mumbili."
\c 8
\cl Ruvambi 8
\p
\v 1 Vino kwa shorokire kunyima opo ashapukire Jesus ayende akayuvite mbudi ya Untungi wa Karunga muvitata na mudimukunda nadintje. Varongwa vendi muronga nava viri vavo kumwe naye,
\v 2 Kumwe na vakamali vamwe ovo averulire kumpepo dadidona na maghuvera: Maria Magdalena, ogho varupwitire mpepo dadidona ntano-mbiri;
\v 3 na Johanna, mukamali wa kuza, lirenga kadi lya Herodesi, na Susana ntani kumwe nka navo vavangi, ovo, kava mukwafango, nalimona lyavo.
\p
\v 4 Mbunga yavantu kwapongire, yitunde kuvitata vya kukushuva-shuva, makura avarongo muvishewe:
\v 5 "Muna ndimi kwayendire akakune. Nda hahokwera mukukuna, mbuto yimwe ayiwere kuntere ya ndjira makura ava yilyatanga, vidira avaiya aviyayilipo nu.
\v 6 Mbuto yimwe ayi werer pa mawe, tupu ya tamikire yikure ghunene, makura ayi kukuta, murwa kapi ya wanine mema.
\v 7 Mbuto yimwe ayi were mumiya, ayikuru kumwe makura ayi fu kumpato.
\v 8 Yimwe ayi were palivhu lyaliwa ayikuru ayiyita muyangu wa kupita lifere." Opo amanine kughamba vino, makura ayiyiri ashi, "Ogho akaro na matwi ghakuyuva, ayuvhe."
\p
\v 9 Varongwa vendi ava mupura ashi vinke shina kutanta shino shishewe.
\v 10 Ghuye ava limburura ashi, "Anwe vamupa ghukonentu wa kuyiva vihoramo vya mu untungi wa Karunga, anao ngoli kwavo vapeke ame kughamba muvishewe, mpo ashi nampili vamone, yira kapi vana kumona, na mpili vayuvhe, ngoli yira kapi vana kuyuvha va kwate lighano.'
\p
\v 11 Vino vishewe kuna kutanta vino: Mbuto nkango da Karunga.
\v 12 Mbuto oyo yaweliliro kuntere ya ndjira mbovo vayuvanga nkango, makura mudjonaghuli kuya divashakana nkango mudimutjima davo ngavapire kupiura ashi ngava kapruke.
\v 13 Yino yapamawe mbovo vakurenka, tupu vadiyuvha nkango kare kava ditambura naruhafo. Makura vavo kwato ndandani; ava kara na lipuro shirugho shashifupi tupu, mushirugho shamasheteko kapi vavhure kudidimika makura kukuganda.
\v 14 Mbuto oyo ya weliliro mumiya mbovo va yuviro nkango, makura mundjira yavo, ava gwanekere navinka na limona na maghuwa gha Udjuni, makura agha dipaya nkango da Karunga dipire kuyita muyangu.
\v 15 Ano oyo ya weliliro palivhu lyaliwa, mbovo va kuyuvha nkango, vadipungure mumutjima wa ghuwa wa kulimburukwa, vavo mbo vakuyangura muyangu na lididimiko.
\p
\v 16 "Naghumweshi wa kuhamweka ramba makura ayi fike pashisha ndi ayiture munda ya mbete. Nane ngoli, yitape ghukenu kwa kehe ghuno.
\v 17 Mbyovyoshi kwato ovyo vyahoramo ashi ngavipiro kushoroka, ndi ovyo vyahoramo ashi ngavipire kushoroka viye pa ghukenu.
\v 18 Takamitenu na kutererera nawa, kehe ghuno akaro na vimwe, ngava muwedererako, kehe ghuno apiro kuweka vhuma, ngava mughupa na mbyovyo aghayaranga ashi mbyo akara navyo.
\p
\v 19 Vawina na vaghuni vendi avaya kukwendi, mukonda ya mbunga kapi vavhulire kutika kukwendi.
\v 20 Ava mutantere ashi, "Vanyoko na vaghuni voye mpovali pandje, kuna shana vakumone."
\p
\v 21 Makura Jesus ava limburura na kuvatantera ashi, "Vanane na vaghuni vande mbovo vanakuyuvho nkango da Karunga vaditikitemo.
\p
\v 22 Liyuva limwe Jesus na varongwa vendi, ava perama muwato, avatantere ashi, "Tuyendenu tuvindakane musheli munya ya likuru diva. Makura ava sheghura vayende.
\v 23 Tupu vasheghura vakayende makura Jesus aporokere muturo. Vakuharukako likundungu lya nkondo lina shapuka mulikuru diva, wato kuna kuyura mema, vavo mushiponga va kalire.
\p
\v 24 Makura varongwa va Jesus ava yendi kukwendi vakamurambwite, nakughamba ashi, "Murongi! Murongi! Atwe kuna kukufera!" GHuye makura arambuka kumwe nakukava likundungu na mankumpi, makura ali kutura, aku kara teyete.
\p
\v 25 Ghuye ava pura ashi, "Lipuro lyenu ne kuni nki?" Makura vavo aghu vatundu na kutetuka ghunene, ava kupura vavene ashi, "Muntu munke ghuno, wa kukava mpepo na mema, vilimburuke kukwendi?"
\p
\v 26 Vvo makura ava kasheyeka kushirongo sha Gadara, osho shaku vyuko na lifuta lya Galileya.
\v 27 Jesus tupu atunda muwato ayende paghueundu, agwanekere na murume ogho atundiro mushitata, ghuye kwa kalire na mpepo dadidona kwayire kukwendi. Ghuye kapi kadwatanga vyuma, ntani kapi kakaranga mumundi ano ngoli kumayendo.
\p
\v 28 Opo amonine Jesus, akugandere kumeho yendi ayiyiri ashi, "Natwe nove nka ne panke ditutunda, ove Jesus, mona Karunga wa kuwiru-wiru? Kuna kukukanderera, kapishi ghundjo naghurepo."
\v 29 Mbyovyoshi Jesus kwatantilire mpepo ya yidona yitundemo mwagho murume. Mbyovoshi rwarungi kayimu koka-kokanga, nakumu manga na maghuketanga kumwe nakumupandeka kumpadi na kumunomena, Ano ngoli ghuye kandemburanga ogho maghuketanga makura mpepo yayidona kumutjidira mumburundu.
\p
\v 30 Makura Jesus amupura ashi, "Ove re lidina lyoye? Ghuye alimbura ashi, "Mbunga," Mbyovyoshi mpepo dadidona dingi dangeno mumwendi.
\v 31 Mpepo dadino adimushungida ashi kapishi aditu diyende kulivhango lya kudjonaghuka.
\v 32 Mpopo tupu palivhango pa kalire ghutanga wa vinguru ovyo vyalyeliliro kundundu. Mpepo dadidona adimushungida adipulitire dingene mughutanga wa vinguru, makura ghuye adipulitiri.
\v 33 Makura mpepo dadidona adirupukamo mwa murume adi kangena muvinguru, vakuharukako ghutanga wa vinguru kuna kudukira mulikurudiva makura avi fu mumema.
\p
\v 34 Vashita opo vamonine ovyo vyashorokiro, makura ava duka vakatante mbudi mushitata na mudimukunda nadintje.
\v 35 Makura mbunga ya vantu avayendi vakamone ovyo vya shorokiro, vavo makura ava ya kwa Jesus ava yawana murume ogho datundire mpepo dadidona. Ghuye kuna shungiri kumughuru gha Jesus, ana dwata nawa wa ndjewa-ndjewa; aviva tetura na kuvapa ghutjirwe.
\v 36 Ovo vakaliro navo avavitanta nka waro ashi weni omo vamuverulire murume wa mpepo dadidona.
\v 37 Vantu navantje vamumukunda wa Gedara ava mushungida Jesus atundemo mumukunda wavo, mbyovyoshi kwava yitilire ghoma wa ghunene. Jesus makura aperama muwato akayenda.
\v 38 Murume ogho vaverulire mpepo dadidona ashungida Jesus vayende naye kumwe, ano ngoli Jesus amutumu akayende naku mutantera ashi,
\v 39 "Kayende kumundi wenu ghukatante navintje ovyo ana kuruwanene Karunga." Murume makuru ayendi ndjira nayintje, ayuvite mbudi mushitata nashintje kwavyo amuruwanine Jesus.
\p
\v 40 Jesus opo akavyukire, makura mbunga nayintje ayi mutambura, mukondashi navantje kwamutatililire ghunene.
\v 41 Vakuharukako murume ghumwe walidina lya Jairus, mukurona wa Sinagoge, aya na kuyawera kumpadi da Jesus, amushungida ashi vayende kumundi wendi
\v 42 ghuye kwa kalire na mona ghumwetupu, wa mukadona wa mwaka murongo na mbiri ngoli, kwakalire pepi namfa. Opo ayendire mundjira Jesus, mbunga yayinene ayimukwama.
\v 43 Pakalire mukadi ogho aveliro madambwe ghure wa mwaka murongo na mbiri limona lyendi nalintje lyapwa kuvanganga, ngoli kwato ogho avhuliro kumu vherura.
\v 44 Ghuye makura akwama munyima ya Jesus dogoro aya kwata kulirwakani lyendi, mpopo tupu ghuvera wendi wa kupita honde averuka.
\v 45 Jesus apura ashi, "Ogho ana ngumone are?" Opo vamanine kukanana navantje, makura Petrus aghamba ashi, "Murongi, mbunga nayintje yino yina kukundurukito na kukupatilikita kukoye weni omo ghutanta ashi are ana kukwato ne weni."
\p
\v 46 Ngoli Jesus alimburura ashi, "Mpwali ogho ana nkwato, mbyovyoshi nayuvhu nkondo dina tundu murutu rwande."
\v 47 Mukadi opo ayuvha ashi vana mudimburura, makura aya kugandere kumeho ya Jesus kuna kukankama. Kumeho ya mbunga atanta konda oyo akwatilire kulirwakani lyendi ntani namo averukire wangu-wnagu.
\v 48 Jesus amutantere ashi, "Monande, lipuro lyoye lina kuverura. Kayende na mbili."
\p
\v 49 Hava hokwera mukughamba, murume ghumwe atundu kumundi wa mukurona wa Sinagoge aya tante ashi, "Monoye ne anadohoroko. Kapishi ghuhepeke nka murongi maghoko-ghoko.
\p
\v 50 Jesus opo aviyuvire vino, atantere Jairus ashi, "Kapishi ghutjire, kara nalipuro tupu, makura ngaparuke."
\v 51 Jesus opo ayatika mumundi, kapi apulitilire kehe ghuno ashi angenemo mundjugho kumwe naye, nkwandi Petrus na Johanesi na Jokop, na vashe va mukadona kumwe navawina tupu.
\v 52 Navantje kwa kalire naliguvo lyalinene kumwe na malira nkali, ngoli Jesus ava tantere ashi, "Mwasha lira, kapi ana fu kunarara."
\v 53 Ngoli vavo ava mushepe, mukonda vayivire ashi mukadona ana dohorokja.
\v 54 Opo amana kuva tjidamo navantje varupukemo, makura amukwata kulighoko, ayiyuka ashi, "Mukodona, rambuka!"
\v 55 Monyo wendi aghu kavyukirimo, mpopo tupu arambuka. Jesus avatantere vamupeko ndya alye.
\v 56 Vakurona vendi kwatetukire ghunene, Jesus avatantere ashi kapishi vatantereko kehe ghuno kwa vino vina shoroko.
\c 9
\cl Ruvambi 9
\p
\v 1 Jesus makura ayita varongwa vendi murongo na vaviri vayaponge makura avapa nkondo na lipangero lya kupangera mpepo dadidona na kuverura maghuvera ghakukushuva-shuva.
\v 2 Ghuye makura ava tumu vakayuvite ghuntungi wa Karunga na kukaverura vaveli.
\v 3 Ghuye ava tantere ashi, "Kapishi mushimbe vyuma vya muruyendo-nampango shi, na ndjato shi ya vimali, na ndyashi, ntani nakushimbashi vikoverero viviri.
\v 4 Nkeneshi vana mutambura mumundi, muna hepa kukaramomo dogoro mpopo ngamushapuka muyende.
\v 5 Ano nkeneshi vantu kapi vana mutambura, pakutundamo mushitata osho. Muna hepa kukukumuna mbundu ya kumpadi denu yatundeko ngayi kare ghumbangi wavo."        
\v 6 Vavo ava shapuka vakayenda tunda mukunda yenda mukunda, vayuvite mbundi yaruhafo kumwe nakuverura vaveli kumavhango na ghantje.
\p
\v 7 Mupangeli wa Galileya Herodes opo ayuvire navintje ovyo vyashorokiro avi mutetura, mukondashi vamwe kwatantire ashi Johanes kaka vhumbuka kughufe,
\v 8 vamwe ashi Eliya ana shoroka, ano vamwe ashi ghumwe wa vaporofete vakare ana vhumbuka.
\v 9 Makura Herode atanta ashi," Johanes ame namutetiro mutwe. Are nka ghuno nakuyuvira vya weno; makura akambadara aka mumone Jesus.
\p
\v 10 Va Apostoli opo vakavhukire, makura ava tantere Jesus navintje ovyo vakaruwanine. Makura ava tantere vayende kumwe naye, kulivhango oko vakavhulire kukara pentjavo kushitata sha Betesaida.
\v 11 Mbunga ya vantu opo vayuvire vino, makura ava vakwama. Ghuye ava tambura makura ava tantere vya kuhamena ghuntungi wa Karunga na kuverura ovo vakaliro na maghuvera ghakukushuva-shuva.
\p
\v 12 Opo lya ghombokire liyuva, varongwa vendi murongo navaviri ava ya kukwendi vamutantere ashi, "Tuma vantu vayende mudimukunda mwayendo shirongo vakashane mararo na ndya, mukondashi muno mulivhango tuna kara livhango lya mbuku. Jesus ava tantere ashi, "Vapenuko ndya valye."
\p
\v 13 Vavao avalimburura ashi, "Atwe kuna kara tupu nadimuntje da mboroto ntano ntani na ntjwi mbiri tupu-nkwandi tuyende tuka vaghulire ndya vano vantu navantje."
\p
\v 14 (Palivhango kwakalirepo varume vakutika pa mayovi matano.) Jesus atantere varongwa vendi, "Vatanterenu vashingire mutumbungaghona vatike dimurongo ntano."
\v 15 Navo movaviruwanine ngoli, makura ava vatantare vashungire.
\v 16 Makura Jesus aghupu odo mboroto ntano nado ntjwi mbiri, makura akankuka akenge kuliwiru, atapa mpandu kuvashe makura adibomaghura, aditapa kuva rongwa vendi vaditape kuvantu ovo vashingilire mutumbunga.
\v 17 Navantje kwalire ava kuta, ndya odo dahupiroko ava dipongayiki-ava yuda vikumba murongo na viviri.
\p
\v 18 Kunyima ya shirugho Jesus kwa kalire pantjendi araperere, varongwa vendi makura ava yendi kukwendi. Makura ava pura ashi, "Vantu omo vana kutanta ashi ame are nani?"
\p
\v 19 Vavo ava limburura ashi, "Johanesi mukushi. Ava vamwe ashi Eliya, ntani vamwe ashi ghumwe wa vaporofete ogho akavhumbuko kughufe."
\p
\v 20 Makura ghuye ava pura ashi, "Anwe ko ne weni omo munakughayara ame re nane?" Simon Petrus alimburura ashi, "Ove Mesaya wa Karunga."
\p
\v 21 Jesus makura ava pampilikida na kuva rondora ashi kapishi vavitantere kwa kehe ghuno,
\v 22 makura aghamba ashi, "Mona muntu nga nyanda ghunene ntani ngava mushwena matimbi na vapristeli vavanene na varongi va matjangwa, ngava mudipaya muliyuva lya Utatu ngaka vhumbuka ku Ufe."
\p
\v 23 Makura ghuye ava tantere ashi, "Kaha ghuno ana horo kunkwama, ana hepa kukunyenga naghumwendi ntani ana hepa kudamana shilivindakano kehe liyuva ankwame.
\v 24 Mbyovyoshi kehe ghuno wa kupopera monyo wendi, ngakaghukombanita, wakukombanita monyo wendi mukonda yande ghuye ngakaghuwana.
\v 25 Ghuwa munke wakuvhura kukwafa muntu aweke Udjuni mudima, ano ngoli ngaghuka djonaghuke naghumoye ndi ngaghukuyitire shiponga?
\v 26 Kehe ghuno wakuyuvha ntjoni kukwande nankango dande, namona Muntu naye ngakafa ntjoni kwendi opo ngakayenda mughuyerere wendi namughuyerere wa Vashe naghu wava Engeli vakupongoka.
\v 27 Ghushili nakumu tantera ashi, mpovali vamwe mpopano tunayimana weno ovo ngavapiro kufa vavo vahana kumona untungi waKarunga."
\p
\v 28 Kunyima yamayuva matano-namatatu ghapitiropo Jesus opo aghambire nkango dino, makura Jesus aghupu Petrus, Johaness na Jacob aronde navo kumwe kundundu vakaraperere.
\v 29 Ghuye nda akarera mundapero, shishwi shashipara shendi ashi kutjindji shifane namopeke, vyuma vyendi avikutjindji vikare kuna kuvembera nakupayima ghunene.
\v 30 Vamoneko, pana kara varume vaviri kuna kughamba naye, vaMoses na Eliya,
\v 31 Vavo kwamonikire mughuyerere wamuliwiru, kuna kughamba naJesus vyakuhamena ruyendo rwendi, rwakukatikitamo shitambo shaKarunga opo ngakafa mu Jerusalemu.
\v 32 Petrus nava akalire navo ava rara turo ghunene, opo varambukire, ntani vamonine ghuyerere waJesus navo vakafumu vaviri ovo vayimanino kumwe naye.
\v 33 Opo vatundirepo vakayende, Petrus atantere Jesus ashi," Hompa, ghuwa ghunene ntjene ngatukare mpopano. Tupulitire tudikepo ndjugho ntatu, yimwe yoye, yimwe ya Moses, ntani yimwe yaEliya." (Ngoli kapi ayivire ovyo ana kughamba.)
\v 34 Nda akahokwera kughamba weno, liremo aliya liva fukilire, mumundunduma walyo, Varongwa kwava pire ghoma waghunene opo lyava fukulire liremo.
\p
\v 35 Makura liywi alitundu muliremo, kuna kutanta ashi," Ghuno ndje monande, ogho andjendo kumutjima; teghererenu kukwendi."
\v 36 Tupu lyamanine kughamba liywi, kwamonako Jesus ana yimana po pentjendi. Varongwa vendi kwamwenine mayuva naghantje ogho kwavyo vakamonine kapi vavitantilire kehe ghuno.
\p
\v 37 Liyuva lyakukwamako, opo vakatundilire kundundu, Jesus agwanekere nambunga yayinene.
\v 38 Pakalire, murume mumbunga ayiyiri, nakughamba ashi," Murongi, nakanderere fera monande nkenda, ndje pentjendi ahuru nakara naye.
\v 39 Mumonenu, mpepo yayidona ayiya papendi yimumange atakuma; ayimunyunganga kumwe nakutunda ligwe lyantutu mukanwa. Mpepo kapi yashanine kutundapo papendi ayimupa ghurema waghunene.
\v 40 Ame kwashungidire Varongwa voye ashi vayitjidemo, ngoli kapi vayivhulire.
\p
\v 41 Jesus ava limburura na kuvatantera ashi, "Ame vantu vakupira lipuro na vantu vakupuka, shirugho shakuhura kuni nganu kara nanwe ntani shirugho shakuhura kuni ngamukara naghukaro wa weno? Yita monoye kuno."
\v 42 Mundjira ya kumuyita mumatighona, mpepo ya yidona ayimumanga nakumunyunganga kumwe nakumuvhukumina palivhu. Makura Jesus aharukiri mpepo ya yidona makura ayirupukamo mwamumati ghona averuka mpopo, makura Jesus amutapa kwa vashe.
\v 43 Vantu navantjhe kwatetukire ku nkondo da Hompa. Vantu navantje kwavatetulire kwavino navintje aruwanine Jesus, makura atantere varongwa vendi ashi,
\v 44 "Turenu dino nkango mudimutjima denu: nashi Mona muntu ngava mutapa mumaghoko ghavantu."
\v 45 Ano ngoli varongwa vendi kapi vayivire ashi vinke dina kutanta dino nkango. Kwa di holikire kukwavo, mposhi kapi vapire kukwata lighano ovyo dina kutanta, ntani vakalire naghoma mukupura ashi vinke dina kutanta dino nkango.
\p
\v 46 Varongwa vendi ava vareke kukukanana mumbunga yavo ashi are wamunene ogho apitakano po vaghunyandi navantje.
\v 47 Jesus, ayivire ovyo vyakaliro mudi mutjima davo, makura aghupu mwanuke amuyimiki kuruha rwendi,
\v 48 ava tantere ashi, "Kehe ghuno wa kutambura ghuno mwanuke wa mudidi mulidina lyande, ame ana kutambura; kehe ghuno wa kuntambura me, kutambura nka nandjegho antumo name. Kehe ghuno wa mudidipo ghunene mukatji kenu ndje ngaka karopo wa munene."
\p
\v 49 Johanesi amu limburura ashi, "Hompa, atwe tuna kuwana murume kuna kutjida mpepo dadidona mulidina lyoye mbyo katu mushayikita, mukonda shi ghuye kapishi ghumwe wa mumbunga yetu."
\p
\v 50 Jesus amutantere kumwe navarongwa na vantje ashi, "kumushayikitira vinke," "Mukondashi kehe ghuno wa kupira kumurwanita kukwenu ahamena."
\p
\v 51 Opo atikire pepi mayuva ghs Jesus gha kukanduka muliwiru, mpo ashapukire ayende ku Jerusalemu.
\v 52 Ghuye atumu vatumi vapite kumeho yendi, vavo ava yendi ava kangena mumukunda wa Samaria vaka muwapayikire navntje.
\v 53 Ano ngoli vantu vamo vashwenine kumutambura mukondashi vayivire nawa-nawa ashi ku Jerusalemu ana kuyenda.
\v 54 Ano varongwa vendi va Jakop na Johanesi opo vamonine vino, ava tanta ashi, "Hompa, ghuna shana tushungide mundiro muliwiru ghuva djonaghurepo ndi?"
\v 55 Jesus apiruka ava harukire,
\v 56 Makura ava kayenda kumukunda wa peke.
\p
\v 57 Nda vahokwera kuyenda muruyendo rwavo, miurume ghumwe atantere Jesus ashi, "Kehe kuno ngaghuyenda ove nganukukwama."
\p
\v 58 Jesus amulimburura ashi, "Vambwawa vakara namakwina ghavo, ano vidira vya kara na vitunguru vyavo, ano ngoli Mona muntu kapi akara nalivhango lya kurara apwiyumuke."
\v 59 Makura atanterepo ghunyendi ashi, "Yaghu nkwame." Ghuye amulimburura ashi, "Hompa, renka tanko nuka vhumbike vavava."
\p
\v 60 Jesus amutantere ashi, "Shuva vafe vavhumbike vafe vavo. shoyeko ove, yenda ghuka yuvite Untungi wa Karunga kuma vhango ghapepi nagha gha kughure.
\p
\v 61 Ghumwe aghamba ashi, "Ame kuna horo nukukwame, Hompa, ano ngoli mpulitire nuka rekere vamumundi wetu."
\p
\v 62 Jesus amu limburura ashi, "Kehe ghuno wa kutameka kupurura makura ngoli apiruke amone muruku rwendi ogho kapi awepera Untungi wa Karunga.
\c 10
\cl Ruvambi 10
\p
\v 1 Kuruku rwavino, makura Hompa atoghorora mo dimurongo ntano-nambiri; avatumu vayende vaviri-vaviri vapite kumeho yendo kwa kehe shitata na kehe livhango olyo ava tumine.
\v 2 Ghuye ava tantere ashi, "Muyangu ghuna vhuka, ano ngoli varuwani vasheshu." Mpo ngoli ashi shungidenu kwa Hompa mwenya muyangu atume mo varuwani mumuyangu wendi.
\v 3 Kayendenu. kengenu, ame kuna kumutumu yira ndjwi ghona mukatji kama mbungu.
\v 4 Anwe kwato kushimba ndjato ya maliva, ndi ndjato ya muruyendo, ndi nkaku ntani anwe nakumorora shi muntu muruyendo.
\v 5 Kehe ghuno mundi muna kungena, muna hepa kughamba ashi, 'Mbili yikare muno mumundi!'
\v 6 Nkeneshi muntu wa mbili mo, mbili yenu ngayikara papendi, nkene mwato, mbili yenu ngayi vyuka kukwenu naghumwenu.
\v 7 Muna hepa kukaramomo mumundi, lyenu na kunwa mbyovyo vana muyumbura, mbyovyoshi muruwani ahepa kuwana ndjambi yendi ntani. Kapishi muyende tunda mundi yenda mundi.
\v 8 Kehe shitata osho ngamu kangena, nkene vana mutambura, lyenu kehe vino vana muyumbura
\v 9 muna kona kuverura vaveli ovo muna kawana mo. Muna hepa kuvatantera ashi, 'Untungi wa Karunga pepi ghuna kara nanwe.'
\v 10 Ano ngoli nkene muna ngene mushitata makura vana shwena kumutambura, rupukenumo muyende mundjira makura mughambe ashi,
\v 11 'Nambundu yino ya mushitata shenu yino yina tukakatero kuna kuyi kukumunina papenu! Ano ngoli yivenu vino: Untungi wa Karunga pepi nanwe ghuna kara.'
\v 12 Ame kuna kumutantera ashi muliyuva lya mpanguro upyakadi wa Sodomu ngaghukara hashako kupita kana wa shitata shenu.
\p
\v 13 Lihudi lyoye linene ove, Korasini! lihudi lyoye linene ove, Betesaida! Ashi vino viruwana na vitetu ndi kwaviruwanine vishorokere mushirongo sha Tirusi na mu Sidoni, ndi vakushighura kare, vadwate vyuma vyakutavaghuka vashungire mumutwitwi.
\v 14 Mpanguro ya va Tirusi na Sidoni ngayi kakara hashako kupitakana yenu muliva lya mpanguro.
\v 15 Noveshi, Kaperenaum, kuna kughayara ashi vakutumba, wanenepa mbyo vakuyere ashi ghutike kuliwiru? Ani hawe, ove tupu ngava vhukumina ghuyende mushirongo shava fe.
\p
\v 16 Kehe ghuno wa kuterera kukwenu kuterera kukwande, kehe ghuno wa kumushwena ame ana shwena, kehe ghuno wa kuntjwena ame nampili ndjegho antumo naye ana mushwena."
\p
\v 17 Ovo dimurongo ntano-nambiri kwaka vyukire naruhafo rwarunene, ava ghamba ashi, "Nampili na mpepo dadidona nado dina kakutapa dikare mulipangero lyetu lya mulidina lyoye."
\v 18 Makura ava tantere ashi, "Ame kuna mono Satana kuna kuwa kuliwiru yira ruvadi.
\v 19 Kengenu, ame kuna mupa nkondo ashi mulyate mayoka na vange, nankondo dakupitakana muna nkore wenu Satana, navimweshi ovyo ngavivhuro kumuremeka.
\v 20 Nampili ngoli kapishi mukare naruhafo rwarunene mukonda yavino tupu, ashi mpepo dadidona dina kakara mulipangero lyenu, nane ngoli karenu naruhafo rwarunene ashi madina ghenu vana ghatjanga mumbapira ya muliwiru."
\p
\v 21 Pashirugho ntjosho Jesus akara naruhafo rwarunene mumpepo ya kupongoka makura aghamba ashi, "Ame kuna kukupanda ove, vava, Hompa wa liwiru na livhu, mukondashi wa horeka vino kuva konentu na kuva nandunge mbyo wavi shorora tupu kuvantu vakupira makurongo, ovo vakaro yira vanuke vavadidi. Yii, Vava, mongoli mwavishanena kushipara shenu.
\v 22 Navaintje kwavitapa mulipangero lyande olyo lyatundo ku vavava, kwato ogho ayivo mona nkwandi vashe, ntani kwato ogho ayivo vashe nkwandi Mona natni kwakehe ghuno atonghorora Mona ghuye kuvi mushorwera."
\p
\v 23 Makura Jesus apiruka kuva rongwa vendi ava tantere mukahore-hore ashi, "Lirago lyalinene kumantjo ogho ana kumono ovino muna kumona.
\v 24 Ame kuna kumutantera ashi, vaporofete na va Hompa vavangi kwashanine ashi vamone ovino muna kumuna anwe, ano ngoli kapi vavimonine, ntani vavo kwashanine vayuvhe vino muna kuyuvha, ano ngoli kapi vaviyuvire."
\p
\v 25 Mpopo tupu, murongi matjangwa ghumwe ghumwe ashapuka ayimane ashi asheteke Jesus, amupura ahi, "Murongi, vinke nuvhura kuruwana mposhi nganu kawane monyo wa naruntje?"
\p
\v 26 Jesus amulimburura ashi, "Mumbapira ya veta vinke vatjanga mo? opo wa varurangamo ne weni waviyuvanga?"
\p
\v 27 Ghuye amu limburura ashi, "Hora Hompa Karunga ghoye namutjima ghgoye naghuntje, na monyo ghoye na ghuntje, na nkondo doye na dintje, na ndunge doye na dintje, ntani ghuna hepa kuhora ghunyoye yira momu wakuhora naghumoye." Jesus amutantera ashi,
\p
\v 28 "Ghuna limburura mughuhunga. Ruwana na kutikitamo vino ngaghukare na monyo."
\p
\v 29 Ano ngoli, ghuye kwa shanine akuwapayike mwene, makura apura Jesus ashi, "Mwene ogho ghunyande ne wakuni nko?"
\p
\v 30 Jesus makura amulimburura na kumutantera ashi, "Murume ghumwe kwa ghurumukire atunde ku Jerusalemu ayende ku Jeriko. Makura agwanekere na vawidi vamashaka, vavo ava mushakana limona lyendi nalintje, ava mutoghona, ava mushuvu kushana afe.
\v 31 MuPristeli ghumwe kwapitire ndjoyo ndjira aghurumuke, opo amumonine, avindakana apitire musheli munya ya ndjira.
\v 32 Momo mundjira nka tupu, ayapitimo mu Pristeli wa mu Levi, opo ayatikire po palivhango amumono, makura avindakana apitire musheli munya ya ndjira.
\v 33 Makura muSamariya, naye ayenderepo, makura aya muwana. Opo amumonine, makura amufere nkenda yayinene.
\v 34 Ayendi kukwendi makura adingi vironda vyandi, aturapo maghadi na mutondo. Makura amurondeke pa nkutira yendi amutwara kulivhango lyendi, akamuvede.
\v 35 Liyuva lya kukwamako aghupu vimaliva vya visili veli viviri atapa kwa mwenya livhango, amutantere ashi, 'Mupakere mbili, nkene ngavipitakana pano, opo nganu kavyuka, nganu yavifuta.'
\v 36 Kutwara mumoye pa vano vatatu ghunindje po ghunyendi wagho vatoghonine?"
\p
\v 37 Murongi wa matjangwa alimburura ashi, "Ndjegho amufeliliro nkenda." Jesus mpo amutantilire ashi, "Yenda nove ghukaviruwane ngoli."
\p
\v 38 Muruyendo rwavo Jesus na varongwa vendi, kwayendire mumukunda ghumwe, mukadi ghumwe wa lidina Martha ava tambura mulipata lyendi.
\v 39 Ghuye kwakalire na mughunyendi wa mukadi lidina lyendi Maria, ogho ashungiliro kumpadi da Jesus aterere nkango dendi.
\v 40 Makura Martha ghuye kuna kuviyaghuka awapayike ndya. Makura aya kwa Jesus ayaghamba ashi, "Hompa, kapi ghuna kupakera mbili ashi ogho munyande ana ntjuvu nuruwane mpentjande viruwana? Mutantere aya mbatereko."
\p
\v 41 Ano ngoli Hompa Amulimburura ashi, "Martha, Martha, ove kuna kara nashinka mbyo ghuna kukudivikira maghudito ghamangi ghunene,
\v 42 Ngoli shininke shimwe tupu shina karo hepero. Maria kuna toghororapo ruha rwaruwa ghunene, oro ngava pira kumushakana."
\c 11
\cl Ruvambi 11
\p
\v 1 Vino kwa shorokire muliyuva limwe Jesus kwa kalire pa livhango limwe kuna kuraperera. Opo amanine, murongwa wendi ghumwe amutantere ashi, "Hompa, turonge natwe kuraperera yira momu aronga Johanesi varongwa vendi."
\p
\v 2 Jesus ava tantere ashi, "nkene kuna kuraperera ghambenu ashi, Shetu wamuliru lidina lyenu lifumane. Untungi wenu ghuyere. Kupanga kwenu kutikemo pano palivhu yira muliwiru.
\v 3 Tupenu ko ndya dakehe liyuva.
\v 4 tughupire nupo pandjo detu, momu twaghupira ngapo natwe vandjo detu. Kapishi mutu kengerere tuyende muma sheteko, nane mutu yoghore mundjo detu."
\p
\v 5 Jesus atantere varongwa vendi ashi, "nkene ghumwe wa mumbunga yenu, anyende kumundi wa ghunyendi pakatji kamatiku, aka mutantere ashi,
\v 6 nakara namugenda mumundi wande ogho ana tundo kughure, ame ne tumbu tumbu mulipata lyande kwato ovyo na kuvhura kumupa?
\p
\v 7 makura ghunyoye ogho anakaro mundjugho akutantere ashi,' kapishi ghuyoghotere name. dimuvero dina pata, name navana vande mumbete tuna kara tuna rara. Ame kapi nivhura kurambuka nikupe ndya,
\v 8 Ame kuna kukutantera ashi, ghuye nkeneshi kapi ana kurambuka aya kupe ndya mukondashi ove ghunyendi, mukonda yoye ya kupira ntjoni nakumu nakumu kondjita ghunene, makura arambuke aya kupe mboroto dadingi da kupita kana podo ghuna hepa.
\v 9 Mbyo nakukutantera ashi, romba, ngava kupa, shanenu, ngamuwana, kungongora, ngava gharura livero.
\v 10 Kehe ghuno wa kuromba kumupa, nakehe ghuno wakushana kuwana, nakehe ghuno wa kungongora, kumu gharura.
\v 11 Anwe vashe vano vanuku, nkene monoye kuna rombo ntjwi, ovene kuvura shumupe liyoka mulivango lya ntjwi? matjangwa ghamwe kwatanta na kufupipita. Matjangwa ghamwe kwarepita, ghamu mbapira ya Mateusa 7:9: ove vashe, nkene monoye ana rombo, kuvhura umupe liwe ndi? ndi nkene ana rombo ntjwi, kuvura ghumupe liyoka ndi?
\v 12 ndi ponkene arombo lighuta kuvhura ghumupe nge ndi?
\v 13 Mpongoli shi, nampili anwe vavadona mwayiva kutapa maghushi ghamawa kuvana venu makura shenu wa muliwiru ghudito munke wakumupa mpempo ya kupongoka kwavo vana kuromba kukwendi?
\p
\v 14 Jesus atjidamo mpepo yayidona ya ghupurupuru. opo yatundire mo mpepo yayidona, makura murume wa shipuru-puru atameke kughamba, mbunga ayi tetuka.
\v 15 vamwe ava tanta ashi ghuye kutjidamo mpepo dadidona nankondo da Belisebubu, mukurona wampepo dadidona."
\v 16 Vamwe kwamusherikire ashi ava neyede shiyivito shavi vya muliwiru.
\p
\v 17 Opo amonine Jesus ashi movana kughara weno makura ava tantere ashi, "kehe shino shirongo sha kutava ghana mwa shene kuhana ghukapo, likare lipata lya kukutavaghana mwalyene kapi ngali karapo.
\v 18 Nkene shi satana akutavaghana mwa memwene, untungi wendi ne weni omo ngahukarapo? Anwe kuna kutanta shi ame kutjida mo mpepo dadidona na nkondo da Belisebubu.
\v 19 Nkene shi ame kutjida mo mpepo dadidona na nkondo da Belisebubu, ovano vana venu ne nkondo dare varuwanita vaditjidemo? Mukonda ndjoyino, mbongava kakara vapanguli venu.
\v 20 Ano ngoli Ame nkeneshi kutjida mo mpepo dadidona nanyara yaKarunga, yivenu ashi untungi wa Karunga ghunaya tiki kukwenu.
\p
\v 21 Murume wa nkondo nkene akara navirwito vwa mwene makura akunge mundi wendi, limona lyendi kuvhuka,
\v 22 ano nkene ava mufundu murume wa nkondo, ogho ana mufundo kumushakana virwita vyendi navintje navyo ahuguvara makura vakutapere limona lyendi.
\v 23 Kehe ghuno apiro kukara kuruha rwande kwakulimba name, kehe ghuno wakupira kupongayika kumwe name ghuye kahana ghura.
\p
\v 24 Nkene mpepo yayidona yina rupuka mumuntu, yayo kurenda-renda mumburundu yishane -shane ghuturo. Nkene kapi yina kughuwana, makura yayo kutanta ashi, "kuna kuvhuka kumundi wande oko nakalire!
\v 25 pakuya tika, kuya wana djugho maghoko -ghoko vana yikenita yina wapa ghunene.
\v 26 Makura yayo kuka shimbako mpepo dapeke ntano -nambiri dadidona ghunene dakupitakana padene makura ngadi yangene kumwe ngadiya tunge mo. viruwana vya vya ghuno murume vwakuhulilira ngavi vipa ghunene kupitakana vwakuhova."
\p
\v 27 Vino kwashorokire, ghuye shimpe kuna kughamba vino, mukadi ghumwe mumbunga aghamba naliywi lyali nene ashi, lya ragopa ghunene lira olyo lya kushimbiro kumwe na mashwe ogho akuyamwikiro."
\v 28 Ano ngoli ghuye alimburura ashi, "mughunga, ano ngoli valirago lyanene mbovo vakuyuvha nkango daKarunga na kudipungura."
\p
\v 29 Shivaro sha vantu ashi kuwederere shivhuke ghunene, makura Jesus avareke kava tantera ashi, "vantu vantantani vadona ghunene. Vavo kuna shana vamone viyivito va muliwiru, ano ngoli na kuviva pashi nkwandi kuvapa tupu shiyito sha Jona.
\v 30 Yira momu tupu akalire Jona shiyivito ku vaninive, na mona muntu naye ngakara ngakara shiyivito kwa vantu vantantani.
\v 31 Hompa wamukadi wa kumbindakano ya virongo ngaka vhumbuka pa mpanguro ya kuhulilira kumwe navantu vano vantantani makura ngaka vape ghundjoni, mbyovwoshi ghuye kwa tundire kughuhura wa Salomo, kengenu shi, wamunene ogho apito solomo ndjeghuno pano.
\v 32 Na vantu va muninive navo mpo ngavakakara pa mpanguro kumwe navantu va ntantani makura ngava kava pe ghundjoni, mbyovoshi vavo vakushighulire opo vayuvire nkango da Jona, kengenu shi, wamunene ogho apitakano Jona ghuno pano.
\p
\v 33 Kwato muntu, wa kuhamweka ramba, makura ayihoreke munda ndi po ayifikilire mushikumba, akona kuyitura pa wiru yatafura, mposhi wamone ghukenu ovo vana kungenamo.
\v 34 Ramba yarutu roye ne lintjo. nkene shi mantjo ghoye mawalika, rutu roye naruntje kukara mughukenu. Ano ngoli nkene mantjo ghoye agha vipa, rutu roye naruntje kukara mumundema.
\v 35 Mpongolishi, kara ghuna vangara ashi ogho ghukenu ghuna karo mumoye kapishi ghukare mundema.
\v 36 Ano ngoli nkene rutu roye naruntje aru kara mughukenu, makura mupire kukara ruha rwa rushovagani, kutanta shi rutu roye naruntje ngarukara mughukenu yira ramba yina ku kutemeno.
\p
\v 37 Tupu amana kughamba Jesus, mu Falisayi ghumwe amuyita vakalye kumwe mulipata lyendi, Jesus makura ayendi akalya naye.
\v 38 Mu Farisayi kwatetukire pakumona ashi Jesus kuna kulya ahana kuhova kukukusha.
\v 39 Makura hompa amulimburura ashi, "Anwe vaFalisayi kukusha tupu nkinda nashisha pantunda, ano ngoli munda anwe kwayura makurulya naghurunde.
\v 40 Anwe varume muvagova! Nane karunga ogho aruwano vya pantunda meshi ndjenka aruwano vya munda?
\v 41 Tapenu vya munda kuva hepwe, makura navintje ngavi kare vina kushuka.
\p
\v 42 Lihudi lyalinene kukwenu vaFarisayi, anwe kutapa vighumurongo vya lividi na vitovalita vya muvipata vyenu, ano ngoli kapo mwapakeranga mbili ghuhungami nashihoro sha Karunga. vino mbyo muna hepa kuruwana, kapishi ngamu shuveko vimwe.
\v 43 Lihundi lyalinene kukwenu vaFarisayi, anwe kwahora kushingira kumeho pavi puna vya vakamakuto mu sinogoge ntani anwe kwahora mfumwa ya kukukunda-kunda muma vhango gha ngeshefa.
\v 44 Lihudi lyalinene kukwenu, anwe kuna hafa yira mayendo opo va pira kutura liwe lya shiyivito makura vantu kuyenda ghurapo mukondashi kwato ovyo vana yivako.
\p
\v 45 Murongi ghumwe wa matjangwa amu pura ashi, Murongi, kwavyo ghuna ghamba kuna kutu tuka natwe?
\p
\v 46 Jesus amutantere ashi, "lihudi lyalinene kukwenu, varongwa va matjangwa! Anwe kumangayika dimudigho dadidito ghunene, muditape kuvantu vadidamune, ano ngoli anwe naghumwenu kapi mwakwata ngako nampili kadidi ashi mudidamune.
\v 47 Lihudi lyalinene kukwenu, mukonda shi anwe kutunga ntoko davaporofeto ovo vadipagavakurona venu.
\v 48 Anwe vambangi ovo kuviruwana ovyo varuwana vakurona venu, namuvantje mbyo mwavipanda ashi ghushili mbo vava dipayo makura anwe mbyo mwava tungira ntoko.
\v 49 Mukonda ndjoyino, mbyo ghuna kutantera ghu konentu wa Karunga ashi, "Ame nganu vatumina vaporofeto na va Apostoli, vamwe ngamuva hepeka ntani vamwe ngamuva dipaya.'
\v 50 Kukwenu anwe vantu muna karopo weno, honde yava porofete oyo yateko palivhu kutundilira kuli shito lya undjuni, ngava yitura na kuyito ndorera papenu,
\v 51 Kutunda kuhonde ya Abeli dogoro kuhonde ya Sakariya, ogha vadipayilire mungereka kushindjambero. yii, Ame kuna kumutantera ashi, matengekero naghantje ngava tura papenu.
\v 52 Lihudi lyalinene kukwenu varongi va matjangwa, mukonda shi mwashakana vantu tjapi ya ghukonentu; nanwe shi kapi ngamu kangena mu untungi wa Karunga, makura mbyo muna kuditopita ndjira yavo vana shana kukangena mu untungi wa Karunga."
\p
\v 53 Opo atundirepo Jesus, varongi va matjangwa na va Farisayi ava tameke kumupura ghera kumwe na kumukanana muvighamba vya kukushuva- shuva,
\v 54 makura ava murundiri, nakutjindja nkango dendi ashi vamuwane ghundjoni.
\c 12
\cl Ruvambi 12
\p
\v 1 Mpopo tupu, makura apayapongo mbunga ya mayovi na mayovi vantu kuna kukulyatanga, Jesus atameka kutantera varongwa vendi navantje ashi, karenu muna vangara ku hingo yava Farisayi, ya ghuvikupaki.
\v 2 Kwato osho shahoramo ashi ngashipire kushoroka, ndipo kwato osho shavando ashi ngashipire kuyuvika.
\v 3 Mpongoli shi, kehe vino muna munakugha mbera mumundema ngavi yuvika paghukenu, vikare ovyo muna kukughoghotera mumatwi mundjugho ngava viyuvilira pawiru yandjugho.
\p
\v 4 Ame kuna kumutantera, anwe vaghunyande ashi, kapishi mutjire ovo vakudipaya rutu tupu pentjaro, nkene vana mana kwato nka vimwe vya kuvhura kutompora.
\v 5 Ame kuna kukurondora ogho kwogho ghuvhura kutjira. Tjirenu ghuno, wa kurenka nkene ana dipaya, ghuye nka akara nankondo da kukuvhuku mina mumundiro naruntje. yii, ame kuna kumutantera ashi, ghuye mutjirenu.
\v 6 Nane mandjunge matano na kuvhura shi kugha ghura na senda mbiri? Ano ngoli kwato na mpili liwe olyo avhura mapo kushipara sha Karunga.
\v 7 Ano ngoli anwe nampili huki damumutwe dapwa kuvarura. kapishi mukare naghoma. Anwe mwakara na mulyo wakupitakana mandjunge ghamangi.
\p
\v 8 Ame kuna kumutantera ashi, kehe ghuno wa kutongonona atantere vantu kuhamena kukwande, mona muntu naye ngaka mutongonona kumeho ya va Engeli vaKarunga.
\v 9 Ano ngoli kehe ghuno watjwena kumeho yavantu name nganu kamushena kumehoyava engeli vakarunga.
\v 10 Kehe ghuno wa kushaghura mona muntu, ngava kamu dongononapo, mpepo ya kupongoka, nakuvhura shi kumudongononenapo.
\v 11 Nkene ngava mutwara mu Sinagoge, na kuva panguli natni na mumpanguro, kapishi ngamu kupakere shinka ashi weni ndi vinke mukakupopilita, ndi ashi vinke mukavhura kughamba,
\v 12 mbyovo shi mpepo ya kupongoka ngayi muronga pashirugho ntjosho ovyo ngamuvhura kughamba."
\p
\v 13 Makura muntu ghumwe wa mumbunga atantere Jesus ashi, "Murongi, tantera mukurwande tukutapere ghupingwa wetu."
\p
\v 14 Ano ngoli Jesus amulimburura ashi, "Ove murume, are ogho antoghororo mukare ashi nganukare mupanguli ndi mutapeli wenu?"
\v 15 Jesus makura atantere mbunga nayintje ashi, "Karenu muna vangara ashi kapishi mukare na lidogho na limona, mbyovo shi monyo wa muntu na kuparukashi tupu kulimona lyendi, nampili akara na limona lyaliyingi ghunene.
\p
\v 16 Jesus ava tantare shifanikito, ashi, "Lifuva lya murume ghumwe wa ngawo kwa yimine muyangu wa ghungi ghunene,
\v 17 ghuye makura akupura mwene, ashi, 'weni omo nganu vhura kuruwana, mukondashi kapi nakara na shishete shakutura mbuto yande?'
\v 18 Makura ghuye aghamba ashi, 'weno mongani vhura kuruwana. Nahepa kuyungurura vishete vyande navintje makura nganutunge vyavinene, makura nganu turemo muyangu wande kumwe navininke vyande navintje.
\v 19 Makura nganu tantere monyo wande ashi, "Monyo, ove ghuna kara namuyangu wa ghungi ogho ghuna pungura ngaghukare mwaka dadingi. Pwiyumuka ngoli, na kulya, na kunwa ntani ghukare na ruhafo.'"
\p
\v 20 Ano ngoli Karunga amutantere ashi, 'Murume wa ligova, kumatiku ngoghano monyo ghoye kuna kughughupamo, Olilimona wa pungura, are ngoli ngali pingo?'
\p
\v 21 Mo ngoli ngavi kashoroka ku vantu ovo va kupongayikiro limona lyalingi kwa Karunga."
\p
\v 22 Jesus atantere varongwa vendi ashi, "Ame kuna kumutantera ashi, kapishi mupakere shinka monyo denu, ashi vinke mulya; ndi kumarutu ghenu ashi, vinke ngamu ghadwateka.
\v 23 Mukondashi monyo wa pitaka ndya, rukare rutu naro rwapitakana vidwata!
\v 24 Monenushi makorova, ghagho kapi akunanga ntani kapi ghayanguranga. Ghagho kapi ghakara nandjugho ya kupungura ndya ndi shishete, ano ngoli Karunga ndje wa kugharera.
\v 25 Ame shi anwe mwakara namulyo wa kupitakan vidira! Are ghumwe mukatji kenu wa kukara na vinke vyavingi kumurenkita awederera ko mayuva ghaliparu lyendi?
\v 26 Nkeneshi anwe na kuvhura shi vino vyavisheshu ghune, vinke mukarera na shinka kwavi vya kuhupako?
\v 27 Monenu shi dimucuko damuwaiya-omo da kuranga.
\v 28 Ano nkeneshi Karunga kuwapeka mushoni wa mulifuva ghukare ghuna wapa, mposhi ghukarepo na muntji tupu, yona ngava ghuture mumundiro, weni ngoli ghuye omo ngapira kumudwateka muwape mupitakane mushoni, ove wa lipuro lyalishehsu?
\v 29 Walye mwayendanga mukashane ovyo ngamulya ndi ovyo ngamunwa, kapishi vimupe mukare naghoma.
\v 30 Mukondashi dimuhoko dava pagani nadintje mbyo vashananga vino, ntani shenu naye ayiva ashi muna vihepa vino.
\v 31 Hovenu kushana Untungi wa Karunga, makura ovino navintje ngava viwederereko kukwenu.
\p
\v 32 Mwasha kara naghoma, mbunga ghona, mukondashi Karunga kuna shana kumupa Untungi wendi.
\v 33 Ghulitenu limona lyenu makura mutape kuva hepwe. Ruwanenu ndjato dakupira kukurupa-pongekenu limona lya muliwiru lya kupira kupwa po, na mpili muwidi na kungenamoshi, ntani kwato kulikana kuvampuku.
\v 34 Kehe kuno kwa karo limona lyenu, nko ngadi kara dimutjima denu.
\p
\v 35 "Mangenu nkama denu mumbunda dikore ntani hamwekenu ramba denu dihamwe,
\v 36 karenu yira vantu ovo vana kutaterero muhona wavo ana kutundo kushipito shalikwareko, opo ayatika angongore kulivero, mposhi vaya gharure wangu-wangu muvero.
\v 37 Vana lirago anwe vakareli ovo ngaya wana muhona wenu kuna kuruwana viruwana vyendi. Ghushili nakumutantera ashi, ghuye ngava wapayikaira mwene tafura oko ngava yavhura kuya shingira, ngava ya djobwane kumwe naye.
\v 38 Nampili ngayatike pakatji kamatiku 00h00, ndi pa ngura-ngura ya matiku 03h00, kuyava wana vana kuwapayikire, ovo vakareli va lirango ghunene.
\v 39 Anwe yivenu vino ashi, nturaghumbo wa mundi nkene ayiva ashi muna widi kwaya mo shirugho shino, ghuye akona kukunga mundi wendi kapishi va vakemo.
\v 40 Nanwe karenu muna kuwapayikire, mukondashi kapi muna yiva shirugho osho ngayatika Mona muntu."
\p
\v 41 Petrus amupura ashi, "Hompa, shino shanikito atwe tupu ghuna kushitantera ndi navantje?"
\p
\v 42 Hompa amulimburura ashi, "Lino ndyopo nane lirenga lya kulimburukwa lya ghukonentu olyo ngakatura muhona ngali kakare mpititi wa vantu vendi ngaka tapere ndya pashirugho osho?
\v 43 Muna lirago ndjegho mukareli ngaya wana muhona wendi kuna kuruwana.
\v 44 Ghushili na kumutantera ashi ghuye ndje ngaya tura ngakare mukungi wa limona lyendi nalintje.
\v 45 Ano ngoli nkeneshi ogho muruwani aghayara mumutjima wendi ashi, 'Muhona wande kapi ngayatika wangu,' makura atameke kutoghona varuwani vavarume nava vavakadi makura atameka kulya na kunwa akorwe,
\v 46 Hompa ngakaya kuva kareli vendi muliyuva olyo ngava pira kumutaterera mushirugho osho vana piri kuyiva ngaya vatengeke kumwe nakuya vatapa mumaghoko gha vantu vavarunde.
\v 47 Ghuno mukareli, ayiva nawa-nawa shiruwana sha Hompa wendi makura kapi akuwapayikira ndi aruwane yira momu vamutantera, ogho ngava mushepura ghunene!
\v 48 Ano ngoli mukareli ogho apiro kuyiva ashi vinke ngaruwanena ngora dadisheshu. Kehe ghuno vapa vya vingi, ngava kamuwedererako nka ghuno vatapa limona lyalingi, ngava kamupura nka naye ngaka tape vyavingi.
\p
\v 49 "Ame kwaya nuya vankede mundiro pa ntunda ya livhu, ame kuna shana ashi ndi ghuna dumukakare.
\v 50 Ame kuna kutaterera liyoyero olyo ngava nkusha, ame nganu kara muliguvo dogoro ngali tikemo linapu!
\v 51 Anwe kuna kughayara ashi ame kwayita mpora patunda ya livhu? Hawe, kapishi mpora nayoita, nane ngoli makunyengo.
\v 52 Kutunda pano vantu vatano vamumundi ghu mwetupu ngava kunyenga-vatatu ngava nyengo ovo vaviri, ntani vaviri ngava nyenga vatatu.
\v 53 Ngava kunyenga, vashe vamuntu ngava kunyenga na monendi wa murume, monarume nganyenga vashe, vawina va muntu ngava nyenga monendi wa mukadona, mona wa mukadona nganyenga vawina, ngumweyi ya muntu nganyenga ngumweyi yendi.
\p
\v 54 Jesus atantere mbunga ashi, "Nkene amumono maremo ana kutundo kuUtokero, anwe kughamba ashi, 'Mvhura kuna kuya; makura vishoroke.
\v 55 Nkene amumono mpepo ya kughurundu kuna kupepa yivinda kane, anwe kughamba ashi, 'Ngakukara mwi wa kushora; makura kushoroka.
\v 56 Anwe vavikupaki, anwe mwayiva kufwaturura viyivito vya pa ntunda ya livhu navi vya muliwiru na mpepo, omo vya mupuka vya kufwaturura vino viruwo tuna kara ne weni?
\p
\v 57 Mukonda munke mwapiranga kuruwana ghuhungami panqa ghumwenu?
\v 58 Nangeshi kuna kuyenda kumpanguro muntu ogho wa djonena, kambadara wangu-wangu mukuyuvhe mukughupirepo mpopo muna kuyenda mundjira kumwetupu mposhi kapishi akutware kuvapanguli, vapanguli va kakutape kuva porosi, vaporosi vakakuture mudorongo.
\v 59 Vyaghushili na kukutantera ashi, kapi ngaghuka tundamo ove wahana kufuata vimaliva navantje."
\c 13
\cl Ruvambi 13
\p
\v 1 Pashirugho osho, pakalire vantu ovo vatantiliro Jesus vya kuhamena va Galileya ovo adipayire Pilatusi makura ndjambo yavo ayirunga-runga na honde yavo.
\v 2 Jesus ava pura ashi, "Anwe kuna kughayara ashi ovo va Galileya vya shorokilire vino vandjoni ghunene kupitakana va Galileya navantje?
\v 3 Hawe, ame kuna kumu tantera ashi. Nkene kapi muna kukushighura, nanwe shi namuvantje mo ngamufa ngoli.
\v 4 Ndi ovanya vantu murongo navatano-navatatu ovanya lya welilire litungo lya shiroya liva dipaye, anwe kuna kughayara ashi vavo vandjoni unene kupitakana vantu va muJerusalemu navantje?
\v 5 Hawe, ame kuna kumutantera ashi. Nkene kapi muna kukushighura nanwe namuvantje mo ngamufa ngoli."
\p
\v 6 Makura Jesus ava tantere shifanikito ashi, "Muntu ghumwe kwatapikire shitondo sha Ukuyu mushikunino shendi sha vinyu makura akavyuka aya shimbeko nyango ano ngoli kwato ovyo aya wanineko.
\v 7 Makura atantere muruwani wa mushikunino ashi, 'Kenga, ame nakakara mwaka ntatu mbyo na kavyuka nuya shimbeko nyango kuno kuUkuyu ano ngoli kwato ovyo nayawanako. Utete ghutundepo. Kwato tupu ovyo ghuhepekera livhango.
\p
\v 8 "Muruwani wa mushikunino amutantere ashi, 'Mukalikuto, ghushuve tupu tanko uno mwaka ngatu ghukankere rutoko tutureko.
\v 9 Mwaka oghu ghuna kuyoko nkene nga ghuyima nyango, ndi nawa tupu, nkene kapi ngaghu yima, ndi ntani ngatu utetapo!'"
\p
\v 10 Jesus kwa rongire muSinagoge yimwe mu liyuva lya Sabata.
\v 11 Mpopo tupu, pakalire mukadi ogho akaliro na mpepo ya yidona mwaka murongo nantano-nantantu. Ghuye kayendanga kukurumana kapi kayimananga avyukilire.
\v 12 Opo amumonine Jesus, amuyita amutantere ashi, "Mukadi, ghuvera ghoye ghuna kutundu."
\v 13 Jesus makura amukambeke maghoko, mpopo tupu mukadi avyukiliri kuyimana makura afumadeke Karunga.
\p
\v 14 Ano ngoli mukurona wa Sinagoge kwa mukolire ghunene ovyo averulire Jesus muliyuva lya Sabata. Makura mupititlili aghamba na kutantera mbunga ashi, "Kwa kara mo mayuva matano-nalimwe gha kuvhura kuruwana muntu. Muna hepa kuya muyava verure mumayuva ogho, kapishi muliyuva lya Sabata.'"
\p
\v 15 Makura Hompa amulimburura ashi, "Anwe vavikupaki! Opo muna kara nakuvhura shi ghushuture hove youe ndi shidongi shoye ghushitware kumukuro shikanwe mema muliyuva lya Sabata ndi?
\v 16 Ghuno mukadona meshi naye mona Abrahamu, ogho amanga Satana ghure wa mwaka murongo nantano-nantatu, nane nakuvhurashi kumumangurura muliyuva lya Sabata?"
\v 17 Jesus tupu aghamba vino. vana nkore vendi navantje ava fu ntjoni, ano ngoli mbunga nayintje ava kara naruhafo kuvininke navintje ovyo aruwanine.
\p
\v 18 Jesus aghamba ashi, "Untungi wa wa Karunga weni wa fana, vinke vya kuvhura kughu shetakanita nagho?
\v 19 Untungi wa muliwiru kwafana yiranmantorwa gha mbuto ogho akunine muntu mulifuva lyendi, makura ayikuru yikare shitondo shashinene, vidira aviya viya tunge vitunguru kudi mutavi dasho.
\p
\v 20 Shimpenka Jesus aghamba ashi, "Untungi wa Karunga nanke tuvhura kughu shetakanita?
\v 21 Untungi wamuliwiru kwafana yira hingo oyo aghupire mukadi ayiture mumahemere matatu gha Utura yikuhanene muviduva navintje."
\p
\v 22 Mundjira yendi ya kuyenda kuJerusalemu Jesus apiti mudimukunda na mudoropa dakukushuva-shuva, aronge vantu.
\v 23 Muntu ghumwe amupura ashi, "Hompa, vantu ovo ngava peruko ne vavasheshu tupu ndi?" Ghuye amulimburura ashi,
\v 24 "Muna hepa kukondja ngamu ngenene mulivero lya lididi ggunene, mukondashi, ame kuna kumutantera ashi, vavangi nagava sheteka kupitiramo, ano ngoli kapi ngava vivhura.
\v 25 Nkene mwenya mundi ashapuka apate kulivero, anwe ngamuyimana pandje mungongore kulivero kumwe nakughamba ashi, 'Hompa, Hompa, tugharure tungene.' "Ghuye ngamulimburura na kumutantera ashi, 'Ame kapi na muyiva nakoshi muna kutunda.'
\p
\v 26 "Anwe ngamughamba ashi, 'Atwe katu lyanga na kunwa kumeho yoye opo kaghuronganga mundjira detu.'
\p
\v 27 "Ghuye ngamulimburura ashi, 'Ame kuna kumu tantera ashi, Ame kapi nayiva ko nakoshimuna kutunda. Tundenupo pano, anwe vakuruwana urunde!'
\v 28 Anwe ngamukalira kumwe na kukukwetja mayegho opo ngamukamona Abrahamu, na Isaki, na Jokop, ntani na vaporofete navantje vavo mu Untungi wa Karunga, ano ngoli anwe ngava kamuvhukumine pandje.
\v 29 Vantu ngava tunda ku Upumeyuva, naku Utokero, na kumukuro, natni na kuUrundu, ngava ya shingire kutafura ngava ya djobwane mu Untungi wa Karunga.
\v 30 Anwe yivenu vino, vakuhulilira mbo ngava yakaro vakuhova, ano vakuhova mbo ngava ya karo va kuhulilira.
\p
\v 31 Pashirugho ntjossho, va Farisayi vamwe ava ya kwa Jesus makura ava mutantere ashi, "Tundapo pano ghukayende mukondashi Herodesi kuna shana akudipaye."
\p
\v 32 Ano ngoli Jesus ava tantere ashi, "Yendenu muka mutantere ogho mbwawa ashi, 'Monenu, ame kuna kutjidamo mpepo dadidona na kuverura vantu namuvantje, na yona makura pinduko nganu mane shiruwana shande.'
\v 33 Vino monga vishoroka, vina kara hepero kukwande mukutwikira kuruwana namuntji, na yona, na pinduko, mukondashi kapi vavi pulitira ashi mu Porofete va mudipayera pandje ya Jerusalemu.
\p
\v 34 Jerusalemu, Jerusalemu, ove kudipaya vaporofete kumwe na kutoghona mawe ovo vatuma kukoye. Rungapi nashinine kupongayika vana voye yira momu ya pongayikanga nkuku vana mumavava ghayo, ano ngoli ove kap wavi shanine.
\v 35 Monenu, ndjugho yenu maghoko-ghoko ngayikara. Ame kuna kumu tantera ashi, kutunda pano kapi nka ngamumona dogoro liyuva olyo ngamughamba ashi, 'Afumane oghu ana kuyero mulidina lya Hompa.'"
\c 14
\cl Ruvambi 14
\p
\v 1 Vino kwa shorkire mu liyuva limwe lya Sabata, Jesus kwayendire mumundi wa mukurona wa va Farisayi akalye mboroto, vantu ava vareke kumunomena.
\v 2 Vakuharukako, kumeho yendi kwa kalire ko murume wa kudunda maghuru.
\v 3 Jesus apura varongi va matjangwa na va Farisayi ashi, "Vapulitira kuverura mu liyuva lya Sabata ndi Hawe?"
\v 4 Vavo ava mwena teyete. Makura Jesus amu kambeke maghoko, amuverura, makura amutantere akayende.
\v 5 Ghuye ava tantere ashi, "Opo muna kara are wa kupira kupopera monendi ndi hove yendi nkene yina were mulitope apire kuyi ghupamo wangu-wangu momo muliyuva lya Sabata?"
\v 6 Vavo kapi vavhulire kumulimburura.
\p
\v 7 Jesus opo amonine vamwe ovo vayitire vana toghorora vakashingire vipuna vya kumeho, makura ava tantere shifanikito shino, ashi,
\v 8 "Nkene vana kuyita kushipito shalikwareko, kapishi ghuka shingire kushipundi sha kumeho, mukonda shi pamwe vana yitako vakamakuto vavanene vaku pitakana papoye.
\v 9 Opo ngayatika nturaghumbo ogho ana muyito nove naye, ngaya kukoye aya kutantere ashi, 'Tapa livhango lyoye kwa ghuno muntu makura ove ngaghuvhuke kulivhango lya ku nyima kumwe na ntjoni doye.
\v 10 Ano ngoli nkene vana kuyita, yenda ghuka shingire kushipuna shakunyima, opo ayatiki ogho ana kuyito, akutantere ashi, 'Muholi, yenda kumeho.' Ntani ngaghu wana mfumwa kwavo ngaghushungira navo kutafura.
\v 11 Mbyovo shi kehe ghuno wakukunenepita mwene ngava kuvamudidipita, wakukudidipita mwene ngfava kamunenepita.
\p
\v 12 Jesus atantere nka nturaghumbo ogho amuyitiro ashi, "Nkene kuna kutura shilika ndi kuna kutapa ndya, walye mwayitanga va Unyenu, ndi vakuruvenu, ndi vaghuni venu, ndi valikoro lyenu, ndi vamaparambo ghenu, ndi vangagho, ngaghu wanepo mfuto yoye.
\v 13 Ano ngoli nkene kuna kutura shipito, yita vahepwe, na virema, na virema vya mundambo kumwe nava twiku,
\v 14 makura ngaghukara na lirago lyalinene, mukondashi vavo kwato ovyo ngava vhura kukuvyutira. Ove ngaghukawana mfuto yoye kwa Karunga, palivhumbuko lya vahungami."
\p
\v 15 Ghumwe ogho ashungiliro kutafura kumwe na Jesus opo ayuvire vino makura aghamba ashi, "Wa lirago ndjegho ngakalyo ndya kutafura mu Untungi wa Karunga!"
\p
\v 16 Jesus amulimbura ahi, "Murume ghumwe kwa ruwanine shipito shashinene makura ayita vantu vavangi.
\v 17 Opo shatika shirugho sha kudjombwana, atumu mukareli wendi aka tantere ovo vayitire ashi, 'Tuyendenu, mukondashi navintje vinapu kuwapayika.'
\p
\v 18 "Navantje ava shwena ava tameke kuromba lighupiropo. Wamuhovo aghamba ashi, 'Ame kanu ghuru lifuva, nahepa kuyenda nukalimone. Ame kapi nuvhura kumoneka.'
\p
\v 19 Ghumwe naye aghamba ashi, 'Ame kuna ghuru hove da djoko ntano, kuna kuyenda nuka disheteke. Kapi nuvhura kumoneka.'
\p
\v 20 "Murume ghumwe aghamba ashi, 'Ame ntantani kanu kwara, kapi nuvhura kumoneka.'
\p
\v 21 "Makura muruwani akavyuka aya tantere muhona wendi navintje. Nturaghumbo makura agarapa makura atantere muruwani wendi ashi, 'Kwangura ghuyende mundjira na muvitaura vya shitata ghuka yite navantje vahepwe, na virema, na vatwiku, kumwe navirema vya mundambo.'
\p
\v 22 "Muruwani avyuka akatante ashi, 'Muhona, ovyo muna tanta vinapu kuruwana, ngoli mavango shimpe mpo ghali.'
\p
\v 23 "Muhona wendi amutantere nka ashi, 'Kayende mundjira na kumavhango naghandje ghuka vatininike vakaye, vaya yude ndjugho nadintje damumundi wande.
\v 24 Mbyo nakumutantera ashi, kwavanya nayitire pa muhovo kwato ogho nga makero ndya dapa shipito shande."
\p
\v 25 Mbunga yayinene kwayendire na Jesus, makura apiruka ava tantere ashi,
\v 26 "Nkene aya muntu kukwande ghuye apire kunyenga vahse, na vawina, namukadendi, navana vendi, na vakuruvendi na va ghuni vendi vavarume navo vavakadi, ntani naliparu lya mwene, na kuvhurashi akre murongwa wande.
\v 27 Kehe ghuno wa kupira kudamuna shilivindakano shendi ankwame nakuvhurashi akare murongwa wande.
\v 28 Ndi muntu munke wa kutunga litungo lyalire ghunene apire tanko kushingira avarure ashi vingapi nyali vhura kupura akenge shi ana kara navi vina gwanapo vya kutungita dogoro ngalipwe.
\v 29 Mposhi, nkene kapi ana viruwana tupu ngamana kutateka makura ngavi mupwere pakatji ngapire kumana, navantje ovo ngava vimono makura ngava mushepe,
\v 30 ngava ghambe ashi, 'Ghuno murume avalikire kutunga mbyo vya muvhura kapi amana.'
\p
\v 31 Ndi po Hompa, nkene kuna kuyenda kuvita akarwanite Hompa ghunyendi, akona kushingira tanko akona-kone nkeneshi kuvhura akarwite navakavita mayovi murongo kwa Hompa ghunyendi ogho ana karo na kavita mayovi dimurongo-mbiri?
\v 32 Nkene kapi avhura, vavo shimpe ghure vana kara, akona kutumako vantumi vakapure vaturepo mbili.
\v 33 Kehe ghuno, wa kupira kushuva limona lyendi nakuvhurashi akare murongwa wande.
\p
\v 34 Mungwa ghuwa, ano ngoli nkeneshi mungwa ghuna hamupara, vinke ovyo ngava ruwanita mposhi ngava ghuwapeke ghukare nka shimpe mungwa?
\v 35 Wagho kwato nka mulyo kapishi hepero ghughuture mulifuva ashi ghukare rutoko. Wakona kukaghuvhukuma. Ogho akro na matwi ghakuyuvha, ayuvhe."
\c 15
\cl Ruvambi 15
\p
\v 1 Vafutiti mutero na vakandjo kwa shanine vaye kwa Jesus vaya terere.
\v 2 Va Farisayi navallirongi matjangwa ava vareke kuvhunguta ashi, "Oghu murume kutambura vanandjo kumwe na kuly navo."
\p
\v 3 Makura Jesus avatantere shifanikito ashi,
\v 4 "Are mukatji kenu, nkeneshi kwa weka ndjwi lifere limwe makura yikombanepo yimwe, vinke ngaghguvhura kuruwana? Kapi ngaghu shuva odino dimurongo ntano-nane na ndjwi ntano-nane mumburundu ngaghuyende ghukashane oyo yina kombano dogoro ngaghukayi wane ndi?
\v 5 Nkene ana kayiwana, akona kuyi kukambeka pa mapepe ghendi na ruhafo.
\v 6 Pakuyatika mumundi, akona kuyita vaghunyendi na vamaparambo vendi, ava tantere ashi, 'Yenu tuya djombwane kumwe, mukonda shi ndjwi yande oyo ya kombano nakayiwana.'
\v 7 Ame kuna kumutantera ashi, namu liwiru namo mushikwavo ngamu kara ruhafo rwa kuhafera muna ndjo ghumwe ogho ana kushighuro, kupitakana rwa kuhafera vahungami dimurongo ntano-nane na vatano-nane ovo vana piro kuhepa likushighuro.
\p
\v 8 Ndi nkene mukadi akara navi maliva vya muwaya-waya, makura yikombanepo yimwe, vinke ngavhura kuruwana? Kapi ngahamweka ramba, akwere mundjugho, avhure kuyishana dogoro ngayi wane ndi?
\v 9 Nkene ana yiwana, makura ngayita vaghunyendi na vandambo, ava tantere ashi, 'Yenu tuya djombwane kumwe, mukondashi shiringa oyo ya kombano nayi wana.'
\v 10 Mbyo, nakumutantera ashi, 'Mukatji kava engeli vaKarunga navo ngava kara naruhafo nke ne muna ndjo ghumwe ana kushighuro."
\p
\v 11 Jesus ava tantere ashi, "Pakalire murume ghumwe ogho akaliro na vana vaviri va varume,
\v 12 wa mwanuke po atatere vashe ashi, 'Vava, mpenu ruha rwa limona lyande.' Shavo makura ava tapere limona kehe ghuno awane ruha rwendi.
\v 13 Kapi papita mayuva ghamangi, monendi wa mwanuke aghupu limona lyendi nalintje aghulite makura ashapuka ayende kuvirongo vya ghure ghunene, oko nko akahanaghulire limona lyendi balintje.
\v 14 Tupu amana kuhanaghura limona lyendi na lintje mushirongo amuya lirumbu lyalinene, makura atameke kuhepa.
\v 15 Makura ayendi akashane viruwana kwa muntu wa momo mushirongo, makura amutura akare wa kutapa ndya kuvinguru vyendi.
\v 16 Ghuye kwa shanine ndi alye mutjeke-tjeke wa vinguru ano ngoli kwato ogho aghumunukitiro.
\v 17 Mumati makura aya vidimburura mwene ashi, 'Vavava kwa kara navaruwani vavangi ntani nka vavo vakara andya dadingi dakulya, ano ngoli ame ghuno kuno kuna kuya fa ndjara!
\v 18 Ame nganushapuka nganutunde mo muno nganuyende kuva vava, nganu kava tantere ashi, 'Vava, ame nadjona kwa Karunga na kukwenu.
\v 19 Ame kapi nka nawapere mukuntwenya ashi, numonendi; nturenu tupu name nukare ghumwe wa varuwani venu.'"
\v 20 Makura mumati ashapuka atundemo ayende ku vashe. Ghuye shimpe kughure, vashe ava mumono makura amufere nkenda yayinene, aduka makura naye amukwata na maghoko maviri makura amucumita ghunene.
\v 21 Mumati atantere vashe ashi, 'Vava, ame na djona kwa Karunga na kukwenu. Ame kapi nawapere nka ashi nukare moneye.'
\p
\v 22 Ano ngoli vashe avatantere varuwani vendi ashi, 'Kwangurenu mukayite vyuma vyavipe, muya mudwateke, muwatekenu na linga kunyara yendi, ntani mumudwateke na nkanu kumpadi dendi.
\v 23 Makura mukayite ntana oyo ya kulyero ya kuneta makura muyayi dapaye. Tuyature shipito tuya djombwane kumwe tupu!
\v 24 Mbyovoshi ghuno monande kwafire, ano ngoli ntantani ana kara namonyo. Kwakombanine, weno ana moneke.' Makura avatameke kudjobwana.
\p
\v 25 "Ano monendi wa mukondi kwayendi kumafuva. Tupu atikire pepi namundi, atameke kuyuvha ntjumo na vantu vana kudano.
\v 26 Ghuye makura ayita muruwani ggumwe amupure ashi vinke vina karomo.
\v 27 Ghuye amutantere ashi, 'Munyoye ana kavyuka kumundi makura vasho mbyo vana dipaya ntana oyo ya kulyero ya kuneta mukondashi ana yatiki wa ndjewa-ndjewa.'
\p
\v 28 "Makura monendi wa mukondi agarapa ghunene na mumundi kapi ashanine kungenamo, makura vashe ava rupuka vakamushengawide.
\v 29 Makura ghuye atantere vashe ashi, 'Monenu, ame kwamuruwanena mwaka dadingi, ame kwatikitamo vipango vyenu navintje, ano ngoli ndana kara mumpeko nampili shimpendje ashi nudjobwane nava ghunyande,
\v 30 ano ngoli opo anayatiki ogho monenu ogho akadjonaghuro limona lyenu kuvakadi, mbyo muna ya mudipayere ntana ya kuneta.'
\p
\v 31 "Vashe ava mutantere ashi, 'Monande, ove kumwe name wakara, nabintje ovyo naweka ne vyoye tupu.
\v 32 Vina wapa tupu tudjobwane na kupembura kumwe, mbyovyoshi mughunyoye kwafire, ngoli ntantani ana kara namonyo; kwakombanine, ntantani ana moneke."
\c 16
\cl Ruvambi 16
\p
\v 1 Jesus kwa tantilire varongwa vendi ashi, "Pakalire murume ghumwe wa mungagho ogho akaliro na lirenga, makura ava kalirapota kwa muhona ashi kuna kuha ghura limona lyendi.
\v 2 Murume wa mungagho makura ayita lirenga lyendi alipura ashi, 'Vinke nka ovino na kukuyuvira? Pongayika na kuvarura vininke navintje vya mulipangero lyoye, mbyovo shi kapi ngaghuvi pangeranka waro.'
\p
\v 3 "LIrenga alikupura lyene ashi, 'Weni omo nuruwana, nkeneshi muhona wande kuna kuyenda aka ngupemo mushiruwana shande? Kulima lifuva na kuvivhura shi ntani ntjoni kurombaghera ndya.
\v 4 Nayiva ashi weni omo nganu ruwana, nkene shi muhona wande ngangupe mo muviruwana vyande, mposhi vantu ngava kantambure mumandi ghavo.'
\v 5 Lirenga makura aliyita navantje ovo vakaro na makongo gha muhona wendi ghumwe na ghumwe, ayita wakuhova aya mupure ashi, 'Makongo ghakughura kuni ogho walya lwa muhona wande?'
\p
\v 6 Ghuye makura amulimburura ashi, 'Makende gha maghadi lifere." lirenga alimutantere ashi,' Ghupa mbapira yoye yamakongo, ghutjangemo wangu-wangu, dimurongo ntano.'
\p
\v 7 Makura muhona ayendi akapure ghumwe ashi, 'makongo ghakutika pani walya?' " Ghuye amu limburura ashi, 'Ntjako darukokotwa lifere.' Makura ghuye amutantere ashi, 'Ghupa mbapira yoye yamakongo, ghutjangemo dimurongo ntano-nantatu.'
\v 8 Muhona makura apandayiki lirenga lyavipempa mukonda shi lina rughana nandunge. Vantu vamu Udjuni kwa kara na ndunge dakurughanena vantu vavo, kupitakana vantu vamughukenu.
\v 9 Ame kuna kumutantera ashi, rwanitenu limona lyenu lyavipempa muno muUdjuni muwane vaholi mposhi opo ngalipwa limona lyenu, ngavakamutambure mumandi ghavo ghanaruntje.
\v 10 Ogho vahuguvara mwavyo vya visheshu, nampili vyavinene kumuhuguvara, ogho vapira kuhuguvara movyo vyavisheshu, navyoshi vyavinene kwato kumuhuguvara.
\v 11 Ntjeneshi mumoye mwato lihuguvaro nalimona lyahana mutompo, omo ngava kuhuguvara nalimona lyene-lyene lyaghushili ne weni?
\v 12 Ntjene kapi mwayiva kurughaita vimaliva vyavantu, kuninko oku ngatunda ogho ngakakupo vimaliva ashi ngavikare vyoye?
\v 13 Mukareli nakuvhurashi kukarera vahona vaviri, mbyovyoshi nganyenga po ghumwe ntani ngahora po unyendi, ndipo ngapakera shinka shashinene kwa ghumwe makura ngashwenepo ghunyendi. Nanwe nka mushikwavo nakuvhura shi kukarera Karunga ntani nalimona."
\p
\v 14 Ano vaFalisayi, kwaholire ghunene vimaliva, opo vaviyuvhire vino, vavo ava mushepe ghunene.
\v 15 Jesus ava tantere ashi," Anwe kukuhungameka naghumwenu kuuto wavantu, ano ngoli Karunga ayiva vyamudimutjima denu. Mukonda shi ovyo vafumadeka ghunene vantu mbyo anyenga ghunene Karunga.
\p
\v 16 Veta yaMoses nava porofete kwaya shaghera pa Johannes muyoghi. Kutunda po, makura mbudi yaruhafo yaUntungi waKarunga mbyo vanakuyiyuvita, navantje mbyo vana kudukira nankondo.
\v 17 Mara ngoli Liwiru naLivhu ghureru kudongonokapo, ano ngoli kudimuragho kwato nampili shikomona ngashikatundoko.
\p
\v 18 Kehe ghuno wakushwena mukadendi ngaka kware mukadi wapeke ogho kuna kushondera, kehe ghuno wakukwara mukadi ogho vakomba naye kuna kushondera.
\p
\v 19 "Pakalire mukafumu ghumwe wamungavo ogho kadwatango vikoverero vyaghufughuli vyavikenu vyakuvembera ghuye kahafanga kehe liyuva kumwe nakukutumba mukonda yalimona lyendi lyalingi.
\v 20 Ntani pakalire murume ghumwe wamuhepwe lidina lyendi ndje Lazarus ghuye kararanga palivero lyangavo, murutu rwendi kwakalire naghuvera wavimburu rutu mudima,
\v 21 Ghuye kashananga kulya ghufefere ogho kaghuwango kutafura oyo kalyeranga ngavo. Nampili mbwa ndodo kadiyanga diya peshaghure vimburu vyaparutu rwendi.
\v 22 Shiruwo ashi tikimo makura muhepwe afu vaEngeli ava yamudamuna vamutware mulivhango lyaAbrahamu. Ngavo naye afu ava muvhumbiki,
\v 23 Opo akankukire mantjo ghendi ghuye mushirongo shavafe, murunyando rwendi, makura amono Abrahamu kughure naLazarus ghuye mulivango lyendi.
\v 24 Ghuye makura ayiyiri ghunene nakughamba ashi,' Vava Abrahamu, mfereko nkenda ghutume Lazarus, adove nyara yendi mumema aya nengeneke ruraka rwande, mbyovyoshi ame kuna kara mughudito waghunene mumundiro kuna kupya.'
\p
\v 25 "Ano ngoli Abrahamu amulimburura ashi,' Monande, vhuruka ashi ove kwawanine vyaviwa opo wakalire ove kuna kuparuka, ano ngoli Lazarus kwawanine vyavidona. Ano ngoli ntantani ghuye kuna kuyapwiyumuka ove kuna kuya mona ghudito waghunene.
\v 26 Kughupako navintje vino, limpompa lyalinene lino vatura pakatji ketu lyakurenka ashi, vakuruha runo nampili kuna shana ashi vavindakane vaye kukwenu, nakuvhurashi nampili vamumwenu navo nakuvhurashi vavindakane vaye kukwetu.'
\p
\v 27 "Mukafumu wa ngavo aghamba ashi,' Ame kuna kukanderera kukoye, Vava Abrahamu, ndi ghumutume kumundi waVava-
\v 28 mbyovyoshi ame kwakara navaghuni vande vatano vavakafumu- akavape marondoro, mposhi ngava pire kuya muno mulivhango lyaruhepo.'
\p
\v 29 "Ano ngoli Abrahamu amulimburura ashi, vavo vakara nankango daMoses nadi dava porofete; vana hepa kudiyuvha.' "
\p
\v 30 Ano ngoli mukafumu wangavo alimburura ashi,' Hawe, Vava Abrahamu, nkwandi ngamutunde ghumwe mushirongo shavafe akavatantere, ntani ngava kushighura."
\p
\v 31 Ano ngoli Abrahamu amulimburura ashi, 'Nkene kapi vana kuyuva nkango da Moses na vaporofete, nampili ndjegho ngatundo mushirongo shavafe kapi ngavakamuyuva.'"
\c 17
\cl Ruvambi 17
\p
\v 1 Jesus atantere varongwa vandi, "masheteko ghamangi ngaghaya pavantu nagava pandukemo vature ndjo, lihudi ghunene kwagho ngarenkito vantu vakarunga vature ndjo!
\v 2 Kukwendi ghuye hasha tupu kumumange rere liwe lyalinene muntingo yendi makura kumu vhukumina mulifuta, mposhi kapishi kumwetupu nawo apukita mwanuke ghuye atunde kwaJesus.
\v 3 Kukungenu naghumwenu, Nkene shi ghunyoye ana tura ndjo, vimushwenene, ano ngoli nkene ana kushighura, mughupi repo.
\v 4 nkene shi ghunyoye ana kudjono rukanda rutano-na ruviri muliya, makura akavyuke kukoye ayarombe lighupiropo rukando rutano-na ruviri ashi, 'nakushighura, ghuna kona kumughupirapo!"
\p
\v 5 Va Apostoli ava tantere Hompa ashi, "Tuwederere kokulipuro lyetu. Ano ngoli Hompa ava tantere ashi,
\p
\v 6 "Anwe ndi kwakara nalipuro lya kutika pa ntanga, ndi kuvhura mutantere shino shino shitondo sha ghunyandi ashi, 'Durukapo pano, ghuka mene mulifuva, ndi ngashilimburuka kukwenu.
\p
\v 7 Opo muna kara, are ogho ana karo na muruwani wa kupurura ndi kukunga vindjwi, nkene ana ya tiki mumundi amutantere ashi, 'kwangurako wangu ghushungire makura ghuye'?
\v 8 Ame shi ngaghu mutantera ashi, 'wapayika ndya dande nulye, mangamo rughodi milipumba lyoye ghuwa payike ndya dande dogoro numane kulya na kunwa. ntani nove ghuvhura kulya na kunwa?
\v 9 Ghuye na kuvhura shi kupanda mukareli wendi mukonda shi ghuye kuna tikitamo shiruwana shendi, osho shamutumbukiro?
\v 10 Nanwe mongoli, nkene muna mana kuruwana navintje ovyo vamutumu, muna hepa kughamba ashi, Atwe vakare li vahana mulyo. Atwe kuna ruwana tutikitemo ovyo vatutuma ashi tuya viruwane."
\p
\v 11 Jesus opo ayendire kuJerusalemu, ghuye kwa pitilire pa katji ka Samaria na Galileya.
\v 12 Opo angenine mumukunda ghumwe, agwanekere na varume murongo va vingondwe.
\v 13 Vavo kwayimanine ghure naye, vavo ava yiyiri ghunene, na kughamba ashi, "Jesus, murongi, tufere nkenda."
\p
\v 14 Jesus opo ava monine, ava tantere ashi, "yendenu kuva pristeli mukava nayede." vavo shimpe mundjira vana kara yakuyenda makura ava veruka.
\v 15 Ano ghuno ghumwe opo amonine ashi ana veruka, makura avyuka, kumwe nakufumadeka karunga liywi lya linene.
\v 16 makura aya were na nakughombomana pa mpadi da Jesus, amupandure. Guye kwakalire musamaria.
\v 17 Makura Jesus ava pura ashi, "Nane kapishi murongo ovo vana veruko? ovano vatano_na vane kuninko oko vana kara?
\v 18 Kwato ghumwe ogho ana kavyuko ko ayatape mpandu na kushamberera Karunga, nkwandi djeghuno muna virongo tupu?"
\v 19 Ghuye amutantere ashi, "shapukenu ghukayende. Lipuro ndjo lina kuveruro."
\p
\v 20 Va Farisayi vamwe ava mupura Jesus ashi Untungi wa Karunga ne shurugho munke ngaghuya, Jesus ava limbura kumwe na kuva tantera ashi, "Untungi wa Karunga kapi ngaghuya na viyivito vya kumoneka.
\v 21 Kapi ngava tantaa, 'Kengenu, oghuno pano! ndi ashi, mpoghuli panya!' Kengenu, Untungi wa Karunga mpoghuli mukatji kenu,"
\p
\v 22 Makura atantere varongwa vendi ashi, "Matuva kuna kuya opo ngamushana ashi ngamumone nampili liyuva limwe lya mona muntu, ano ngoli kapi nga mulimona.
\v 23 Vavo ngava mutantera ashi, 'Kengenu, oghuno!' Kapishi ngamu yendeko ndi ngamu kwameko,
\v 24 ngavi shoroka yira momu tupu rwavemanga ruvadi kuruha rumwe oko lya katwa liwiru dogoro rukaku vete kuruha oko lya katwa liwiru, na mona muntu mo ngavikara muliva olyo ngashoroka.
\v 25 Ano ngoli pa muhovo akona kuhepa ghunene dogoro vano vantu vantantani ngava mushwene.
\v 26 Yira momu tupu vyakalire mumayuva gha Nowa, na mumayuva gha Mona muntu mo ngavi shoroka.
\v 27 Vavo valire, vanwine, kuna ntani vakukwalire dogoro kuliyuva olyo aka peramine Nowa muwato-makura ruhandjo rwarunene aruya ruya vadjonaurepo navantje.
\v 28 Yira momu tupu, nka vya tunga. kalire mumayuva gha Lote-vavo kuna kulya na kunwa, kuna kughura na kughulita, kuna kutapeka na kutunga.
\v 29 Liyuva olyo atundamo Lote muSodomu, makura mundiro na mungwa wa mundiro wa kutunda muliwiru ayi varokere yiva vevekepo.
\v 30 Na muliyuva olyo ngashoroka mona muntu mo ngavikara ngoli.
\v 31 Muliyu lino kehe ghuno ngakaropa wiru ya ndjugho nkeneshi vyuma vyendi munda ya ndjugho kapishi ngaghu dumpuke ashi ghu kavishimbemo, ntani kwagho ngakaro mulifuva kapishi nga vyuke kumundi.
\v 32 Vhurukenu mukamali wa LOte.
\v 33 kehe ghuno wa kupopera monyo wendi nga ghukombanita, kehe ghuno wakukombanita monyo wendi ngakaparuka.
\v 34 Ame kuna kumutantera ashi, vantu vaviri ngavarara pa ghuro ghumwetupu. Muntu ghumwe ngava mughgupapo, ntani ghumwe ngakara mpopo."
\v 35 Vakadi vaviri ngavatwa mushinu shimwe tupu. Ghumwe ngava mughupapo, ano ghumwe ngava mushuvapo."
\v 36 Vantu vaviri ngava kara mulifuva; ghumwe ngava mughupapo ntani ghumwe ngakara.
\p
\v 37 Varongwa vendi ava mupura ashi, "Kuni nko oku ngavishorokera vino, Hompa?" Jesus ava tantere ashi, "nkoku linakara lirambo lya nyama, nkoko nko kwakuponga makuvi."
\c 18
\cl Ruvambi 18
\p
\v 1 Makura Jesus ava tantere shifanikito ashi vana hepa kukara mundapero kehe pano kapishi vakare na udwa,
\v 2 Ghuye ava tantere ashi, "Mushitata shimwe kwa kaliremo mupanguli ghumwe ogho apiliro kutjira Karunga ntani kapi afumadeka vantu.
\v 3 Ntani momo mushitata mwakalire mufita vyendi, ogho kayendango kehe pano kwa mupanguli kumwe nakumutantera ashi, 'Tupangure navo twakudjona navo mposhi udito ghutundepo.'
\p
\v 4 Papitire shirugho shashire ghunene mupanguli kapi ashanine kumuvatera, opo shapitapo shirugho shangandi mupanguli akupura mwene ashi,' Nampili momu napira kutjira Karunga ntani kapi nafumadeka vantu,
\v 5 Kuna kuvirughana, mukonda shi ghuno mufita vyendi kuna kuntininika, kuna kumuvatera kughudito wendi ghutundepo, mposhi kapishi ngandorore kehe liyuva ghuye ayange kukwande.'"
\v 6 Hompa makura ava tantere ashi," Tererenu kwaghuno mupanguli wamudona omo ana kughamba.
\v 7 Makura Karunga ngapire kupopera vantu vendi ovo atoghorora ovo vashungidango kukwendi matiku namwi? Ndi ngakare maranga mukuva vatera? Ame kuna kumutantera ashi ghuye ngakwangura ngava vatere wangu-wangu.
\v 8 Ntjene mo ngoli, opo ngaya mona muntu, ngaya wanamo vantu valipuro muUdjuni ndi?"
\p
\v 9 Jesus atantere shifanikito kuva mwe ovo vakumono ghuhungami mbyo vadina vaunyavo ashi, "
\v 10 Vakafumu vaviri kwashapukire vakandukevayende ku ntembeli vakaraperere-ghumwe mu Falisayi ghumwe mufutiti mutero.
\v 11 Mu Falisayi akayimana pa pantjendi makura araperere ashi, 'Karunga, ame napandura mukonda shi ame kapi nafana yira vano vantu-vawidi, vandjoni, varushonda-ndi yira ndjeghuno mufutiti mutero.
\v 12 Ame kuraperera ndapero yakudililira rukando ruviri mushivike. Ame kutapa vi Umurongo kuviwana mo vyande.'
\p
\v 13 Mufutiti mutero, ghuye kwayimanine kughure, nampili kuliwiru kapi ashanine kukankuka amoneko, ano ngoli akukwata lighoko panturo, makura aghamba ashi,' Karunga, nkenda, ame muntu wamundjoni.'
\v 14 Ame kuna kumutantera ashi, pavano vantu vaviri opo vavyukire kumundi, mufutiti mutero ndje akaliro ana hungama kushipara shaKarunga, mukonda shi kehe ghuno wakukunenepita mwene ngavamudidipita, ntani wakukudidipita mwene ngavakamunenepita."
\p
\v 15 Vantu makura avayita vanuke kwaJesus aya vakambeke lighoko, ano ngoli opo vavi monine varongwa vendi, makura ava va shweneke.
\v 16 Ano ngoli Jesus ava yita vaye kukwendi, nakuvatantera ashi," shuvenu vanuke vaye kukwande, kapishi muvashweneke. Untungi waKarunga kukwavo wahamena.
\v 17 Ghushili nakumutantera ashi, ntjene kapi ghuna kutambura Untungi waKarunga yira momu vaghutamburanga vanuke ove narumweshi ngaukangenamo."
\p
\v 18 Mupangeli ghumwe kwa pulire Jesus, ashi," Murongi wamuwa, vinke ovyo nirughana mposhi nganuka pinge monyo wanaruntje?"
\p
\v 19 Jesus amulimburura ashi," Mukonda ghuna kuvighambera ashi ame murongi wamuwa? kwato ogho ahungamo, nkwandi Karunga pentjendi.
\p
\v 20 Vipango vyaKarunga ame shi waviyiva-kwato kushondera, nakudipaghashi, naku vakashi, nakurundira shi ghunyoye, fumadeka vanyoko navasho."
\p
\v 21 Murume atantere Jesus ashi," Ame kwavitikitamo navintje vino kutunda kuwanuke wande."
\p
\v 22 Jesus opo ayuvha vino, amutantere ashi," mposhili shininke shimwe tupu osho wapira. Yenda ghukaghulite navintje ovyo waweka kumwe nakukatapera kuva hepwe, mposhi ngaghukawane limona lyaliwa muliwiru-makura ntani ngaghukaya ghuya nkwame."
\v 23 Ano ngoli murume opoayuvire vino, akara naliguvo lyalinene, mukonda shi ghuye kwakalire na limona lyalingi unene.
\v 24 Jesus opo amu monine ashi ana guvu ghunene matjangwa ghamwe kwa kutanta ash; Ghuye kwakalire naruguvo mwato. makura aghamba ashi," Ghudito ghunene mukukangena muUntungi waKarunga ovo vaweko limona lyalingi ghunene!
\v 25 Ghureru mukurenka ashi ngamero yika ngene nakupita mulintjo lyantonga, vina kuvhuru namuntu wamungavo ashi aka ngene muUntungi waKarunga."
\p
\v 26 Makura ovo vayuviro dino nkango ava mupura ashi," Are ogho ngaka vhuro kuwana liparu lyanaruntje?"
\p
\v 27 Jesus ava limburura ashi," Kehe vino vyavidito kuvantu kwaKarunga vireru."
\p
\v 28 Petrus amutantere ashi," vhuruka ashi, atwe twashuva vininke vyetu navintje tuyakukwame."
\p
\v 29 Jesus ava tantere ashi," Ghushili, nakumutantera ashi kwato ogho ashuvo lipata lyendi, ndi mukamali wendi, ndi vaghuni nava kuru vendi, ndi vakurona vendi ndi vana vendi, mukonda yaUntungi waKarunga,
\v 30 ashi ngapire kukawanenamo vyavingi vyamuno muUdjuni, ntani namonyo wanaruntje wamu Udjuni wakumeho."
\p
\v 31 Jesus makura ayita vano murongo nava viri kwapentjavo, ava tantere ashi," Monenu, atwe kuna kukanduka kuJerusalemu, mpo ashi navintje ovyo vatjanga vaPorofete vyakuhamena Mona Muntu ngavikatikiliremo.
\v 32 Mbyovyoshi ngava kamutapa kuva pagani, ngava kamuhepeke, nakukamushwaghura, ngava kamutipire manyenye.
\v 33 Ngava kamushepura nangora, ngava kamudipaghe, ano ngoli muliyuva lyaUtatu ngakavhumbuka kuUfe."
\v 34 Ano ngoli vavo kapi vakwatire lighano kwavino aghambire, mukonda shi dino nkango kwakalire dina horama kukwavo, vavo kapi vayivire ashi vinke atambire.
\p
\v 35 Makura, Jesus opo aya tikire pepi naJeriko, murume ghumwe wamutwiku kwashungilirekundjira arombaghere,
\v 36 opo ayuvire mbunga kuna kupitauka, makura apura ashi vinke vina kushoroko.
\p
\v 37 Vavo makura sva mutantere ashi, Jesus wamunasareti ana kupito.
\p
\v 38 Murume wamutwiku makura ayiyiri, nakughamba ashi," Jesus, Mona David, mfereko nkenda."
\v 39 Vantu ovo vapitiro kumeho makura ava mukava murume wamutwiku. ashi amweneko teghete. Ano ngoli ghuye adameke kuyiyira ghunene ashi," Mona David, mfereko nkenda."
\p
\v 40 Makura Jesus ayimana atantere vantu vayite ogho murume kukwendi. Opo aya tikire murume wamutwiku pepi, makura Jesus amupura ashi, "
\v 41 Vinke ghuna horo ovyo nikuruwanena?" Ghuye alimburura ashi," Hompa, ame kuna horo nipahuke."
\p
\v 42 Jesus amutantere ashi," Pahuka. Lipuro lyoye ndyo lina kuveruro."
\v 43 Mpopo tupu makura mutwiku apahuka avareke kumona makura akwama Jesus, kumwe nakufumadeka Karunga. Vantu navantje, opo vamonine vino, ava shamberere Karunga.
\c 19
\cl Ruvambi 19
\p
\v 1 Jesus kuna kungena apite mu Jeriko.
\v 2 Mwamo, mwakalire murume ghumwe lidina lyendi Sakeusi. Ghuye kwakalire mukurona wa vafutiti mutero ghuye ngawo yayinene.
\v 3 Ghuye kwa shanine amone Jesus ashi weni omo afana, ano ngoli kapi avhulire kumumona mukonda mbunga yayinene, mbyovo shi ghuye kwakalire wa mufupi ghunene mumutika.
\v 4 Makura aduka apite kumeho akarondo kushitondo sha Ukuyu, mposhi avhure kumona Jesus murwa ayivire ashi mpo ayapita mpopo.
\v 5 Jesus opo ayatikilire po palivhango, makura akankura amumono makura amutantere ashi, "Sakeusa, kwangura ghudumpukeko, namuntji mumundi ghoye mo nukakara."
\v 6 Sakeusa, adumpuka ko wangu-wangu makura aya mutambura na ruhafo.
\v 7 Navantje opo vavimonine vino, makura ava vhunguta na kughamba ashi, "Ghuye kuna yendi aka dingure mumundi wa murume wa mundjoni."
\p
\v 8 Sakeusa ayima makura atantere Hompaashi, "Mona, Hompa, ghukahe wa limona lyande kuna kutapa kuva hepwe, nkeneshi mpwali ogho nashakana limona lyendi, nganu muvyutira na kuwedederako parune."
\p
\v 9 Jesus amutanterere ashi, "Namuntji liparu lya naruntje lina yatiki muno mumundi, mukondashi ghuno murume naye mona Abrahamu.
\v 10 Mbyovoshi mona muntu kwayera aya shane na kuya parura ovo vakombano."
\p
\v 11 Vavo shimpe kuna kuterera vino, Jesus ava tantere nka shifanikito shimwe, mukondashi ghuye kwa kalire pepi na kutika mu Jerusalemu, vavo kwa ghayalire ashi Untungi wa Karunga kuna kuya papepi ghuna kara ghutikiliremo ghumoneke. Ghuye
\v 12 mpo ava tantilire ashi, "Pakalire murume ghumwe walikuto ogho ayendiro kushirongo shakughure vakamutungike akare Hompa natni ngaka vyuka.
\v 13 Ghuye makura ayita vakareli vendi murongo makura kehe ghuno ava mupa vimaliva vya ngorodo kumwe nakuva tantera ashi, 'Viruwanitenu dogoro mpopo nganukavyuka.'
\p
\v 14 "Vantu vamushirongo shendi kwamunyengire makura ava tumuko vantu, vakamutantere ashi, 'Atwe kapi tuna shana ashi oghuno murume akare Hompa wetu.'
\v 15 Ghuno murume opo akavyukire, ghuye vana kamutura mughu Hompa, atanta ashi vakayite vakareli vendi ovo ashuvilire vimali vakaye kukwendi, ayamone ashi kehe ghuno vimali vingashi awedererapo.
\p
\v 16 "Wakuhova aya kukwendi aya tanta, ashi, 'Hompa, vimaliva lyoye vya ngorodo vya yitiramo nka vimaliva vya kutika ku murongo.'
\p
\v 17 "hompa amutantere ashi, 'Vina wapa, ove mukareli wa ghuhunga.' momu wa neyeda lihuguvaro mwa vi vya visheshu, ngava kakupa nkondo da kupangere vitata murongo.'
\p
\v 18 "Wa uviri naye ayapo, makura aghamba ashi, 'Hompa, vimaliva vyoye vya ngorodo, vya kuwederera vyayitirapo vimaliva vya kutika ku rutano.'
\p
\v 19 "Hompa amutantere ashi, 'Nove ngaghupangera vitata vitano.'
\p
\v 20 "Wa utatu naye ayatiki, aghamba ashi, 'Hompa, vimaliva vyoye vya ngorodo vino, ame kwavi mangerera pa shikeshe mbyo navihoreka na kuvipungura nawa,
\v 21 ame nakara naghoma nove, mukondashi ove ne muntu wqa mudito. Ove kwa hora kuwana limona olyo wa pira kuweka, ntani ove kwahora muyangu ogho wapira kukuna.
\p
\v 22 Hompa amutantere ashi, 'Ame kuna kukupangura nankango da mukanwa koye, ove mukareli wa mudona. Ove kwa hepa limona olyo napira kukara nalyo, ntani kwa hepa muyangu ogho napira kukuna.
\v 23 Mukonda munke wapira kutura vimaliva vyande mumbanga, mpo ashi nganuya waneko ntjontjo kuvi maliva vyande?'
\v 24 Hompa atantere ovo vayimanino po ashi, mushakanenu vimaliva navintje, muvitape kwagho ana karo navimaliva vya ngorodo murongo.'
\p
\v 25 Vavo ava mutantere ashi, 'Hompa, ghuye ana kara kare na vimaliva murongo.'
\p
\v 26 "Ghuye ava tantere ashi, Kehe ghuno akaro na limona ngava kamuwedererako, ogho apiro kuweka, ngava kamushakana kehe shino akara nasho.
\v 27 Vana nkore vande, ovo vapiro kushana ashi kapishi nganukare Hompa wavo, vayitenu kuno muya vadipayere kumeho yande."
\p
\v 28 Jesus tupu amanine kughamba vino, akapita kana, aka kanduke ku Jerusalemu.
\v 29 Opo ayatikire pepi na Betefage ntani na Betani, pandundu oyo vatwenyanga ashi ndundu ya maghuywe, makura atumu varongwa vendi vaviri,
\v 30 ava tantere ashi, "Yendenu kushitata shakumeho. Tupu mukangena mo, kumukawana shidongi ghona osho vapira kuronda rumwe. Makura mukashishuture mukashiyite kuno kukwande.
\v 31 Nkene kwa kamupura muntu ashi, 'Vinke muna kushishutulira? mutanterenu ashi, 'Hompa ana shihepa.'"
\v 32 Ovo atumine makura ava yendi ava kashiwana shidongi yira momu ava tantilire Jesus.
\p
\v 33 Vavo shimpe kuna kushutura shidongo ghona, vavene ava yatiki ava vapure ashi, 'Vinke muna kushishutulira shino shidongi ghona?"
\p
\v 34 Vavo ava limburura ashi, "Hompa ndje ana shihepo."
\v 35 Makura ava kashiyita kwa Jesus, makura ava turapo vyuma pa shidongi ghona mposhi ashungirepo Jesus.
\v 36 Jesus opo ana kuyenda, vavo ava yara vyuma vyavo mundjira.
\p
\v 37 OPo vayatikire pa ndundu ya maghuywe vaghurumuke, mbunga ya vantu yayinene kumwe navaromgwa ava tameke kushamberera na kutanga Karunga ghunene morwa viruwanavya nkondo navintje ovyo va monine,
\v 38 ava ghamba ashi, "Vamutange muyogholi ogho ana kuyo mulidina lya Hompa! Mpora muliwiru ntani Karunga afumane muliwiru-wiru!"
\p
\v 39 Va Farisayi vamwe vamo mumbunga avatantere Jesus ashi, "Murongi, mwenikida varongwa voye."
\p
\v 40 Ghuye ava limburura na kuva tantera ashi, "Ame kuna kumutantera ashi, nkene vamwena vano, ndi mawe ngo ayimbo."
\p
\v 41 Jesus opo atikire pepi na Jerusalemu amone shitata, atameke kulira,
\v 42 Nakughamba ashi, "Ndi wayiva ashi lino liyuva lyoye, ove, lya kukuyitira mbili! Ano ngoli weno vana vihoreke kushipara shoye.
\v 43 Shirugho ngashiya opo ngavaya vana nkore voye ngava yatime likwina ngali kukundurukite ngava kuture mukatji makura ngava kupatilikite kuma ruha naghantje.
\v 44 Ngava kumyona palivhu, kumwe na vana voye. Mumoye kapi ngava shuvamo liwe likjare pantunda mukondashi ove kapi wayivire shirugho shashiwa opo aya kudingulire Karunga ove kapi wa shidimburulire."
\p
\v 45 Jesus angene muntembeli akatjida-tjide mo vaghuliti navo vana kughuro,
\v 46 makura ava tantere ashi, "Kwa tjanga ashi, "Ndjugho yande, ndjugho ya ndapero,' anwe mbyo mwayitura yikare ghuvando wava ka widi."
\p
\v 47 Jesus karonganga kehe liyuva muntembeli. VaPriste; li vavanene na varongi matjangwa na matimbi gha mahoko, kwa shashine vamudipaye,
\v 48 ano ngoli kapi va wanine mpito mukondashi vantu navantje kwayire vaya terere kukwendi.
\c 20
\cl Ruvambi 20
\p
\v 1 Liyuva limwe Jesus ghuye kuna kuronga vantu muntembeli na kuyuvita mbudi ya ruhafo makura va Pristeli vavanene na varongi matjangwa kumwe na matimbi avaya kukwendi.
\v 2 Vavo ava mupura, na kughamba ashi, "Tutantere ashi nankondo munke wa viruwananga vino, ntani are ogho adikupo odino nkondo."
\p
\v 3 Jesus ava limburura na kughamba ashi, "Name kuna kumupura lipuro, makura mulilimburure.
\v 4 Likusho lya Johanesi: Kwatunda muliwiru ndi ku vantu?
\p
\v 5 Vavo ava kuyongo, ava ghamba ashi, "Nkene kutu ghamba ashi, 'Kwatunda muliwiru,' ghuye kwatupura ashi, 'Mukonda munke mwapira kuvipura?'
\p
\v 6 Ano ngoli nkene tughamba ashi, 'kwatunda ku vantu,' ovano vantu navantje ndi kuvatudipaya na mawe, mbyovo shi vamuyiva nawa-nawa ashi Johanesi ne muPorofete."
\v 7 Vavo makura ava mulimburura Jesus ashi kapi vayiva oko wsatunda. Jesus makura ava limburura ashi,
\p
\v 8 "Nkeneshi mo ngoli name kapi nuvhura kumutantera ashi na nkondo munke na ruwananga vino vininke."
\p
\v 9 Jesus makura atantere vantu shino shifanikito ashi, "Pakalire murume ghumwe ogho akaliro na shikunino sha vinyu, makura ashitapa kuvantu valimemo, makura ghuye ayendi ghugenda akakarako shirugho shashire ghunene.
\v 10 Opo shatikire mo shirugho shakuyangura atumuko mukareli wendi kuva kashikunino, ashi aya shimbeko muyanguwa mandjembere ga mushikunino. Ano ngoli vakashikunino ava mutoghona, kumwe na kumutuma avyuke maghokoghoko-ghoko.
\v 11 Makura aya tumuko nka mukareli wendi wapeke naye nka ava kamutoghona, kumwe na kumufita ntjoni makura ava mutjida avyuke maghoko-ghoko.
\v 12 Ghuye ayatumuko wa utatu naye ava kamutoghiona ava kamuremeka, ava kamutjida.
\v 13 Mwenya shikunino sha vinyu akupura ashi, 'Weni omo nuvhura kuruwana? Kuna kutumako monande ogho nahora ghunene. Pamwe walye ngava kamufumadeka.'
\p
\v 14 "Ano ngoli vandimi shikunino opo vamumonine, ava kutantere-tantere, ashi, 'Oghuno ndje mupingi wa shikunino. Tokwenu tumu dipaye, makura ghuno ghupingwa ngaghukare wetu.'
\v 15 Vavo makura ava muvhukumini pandje ya shikunino va kamudipaye. Jesus ava pura ashi, Ovano vantu vakufana weno opo ngayatika mwenya shikunino ne kuvaruwana weni?
\v 16 Ghuye ngaya vadipaya vandimi shikunino, makura shikunino ngaya shitape kuvantu vapeke." Opo vaviyuvire avaghamba, ashi, "Nakuvhurashi!"
\p
\v 17 Makura Jesus ava mono, aghamba ashi, "Vinke dina kutanta odino nkango vatjanga ashi: 'Liwe olyo vashwena vatungi ndyo ngali kakro liwe lya mulyo ghunene?
\p
\v 18 Kehe ghuno ngaliwera ngali mumbandaura ntani kehe ghuno ngawero pano paliwe ngatjokaghuka, ano ngoli ogho ngaliwera ngali mumbandaghura."
\p
\v 19 Varongi matjangwa na vaPristeli vavanene kwa shanine vamutoghone mpopo pashirugho osho, mbovoshi vayivire ashi shino shifanokito mbo ashengilikidire. Makura vavo lwatjilire tupu mbunga ya vantu.
\v 20 Vavo makura ava munomene, makura ava tumuko vantu vakakukitaghukire ashi navo vahungami, makura vakamurundire mu vighamba vyendi, vakamutape kuvaka veta na vapanguli vakamupangure.
\v 21 Vavo makura ava mupura ashi, "Murongi, twayiva ashi nkango doye na marongo ghoye ghaghuhunga, ntani twayiva ashi ove kapi wa monanga kulikuto lya muntu, ano ngoli ove kuronga ndjira ya Karunga ya ghushili.
\v 22 Vavipulitira ashi atwe tufute mutero kwa Sisa Hompa wa Roma ndi hawe?"
\p
\v 23 Makura Jesus adimburura maghano ghavo, makura ava pura ashi, vinke muna kuntjetekera,
\v 24 "Yineghedenu shi oyo shiringa muna kara nayo kuno kwande. Lifano lyare na lidina lyare vatjanga po?
\p
\v 25 Makura ghuye avatantere ashi, "Tapenu ovyo vyahameno kwa Hompa wa Roma, ntani mutape nka ovyo vya hameno kwa Karunga."
\v 26 Vavo kapi vavhulire kumuwana ghundjoni kumeho ya mbunga, makura avatetuka ghunene kughukonentu wa kulimburura, makura vavo ava mwenako teete.
\p
\v 27 Va Sadukayi vamwe vavo kapi vapura ashi, mpoliliko livhumbuko lyavafe,
\v 28 makura ava ya kwa Jesus vaya pure, na kughamba ashi, "Murongi, Moses kwa tjanga veta mbyo ayitupa ashi murume nkene ana fu, ashuve mukadendi ana hepa kukwara mukada mukurwendi, mposhi ngayitirepo mukurwendi vana.
\v 29 Murume kwa kalire navana vendi vatano navaviri vavarume, monendi wa mbeli akwara mukadi, makura afu ghana kuturapo vana,
\v 30 mushikwavo wa mbeli akwara ndjegfho mukadi naye afu ahana kuturapo vana. Wautatu naye amukwara, dogoro naghu wautano-na uviri navantje ava fu vahana kushuvapo vanuke.
\v 31 Kunyima ya shirugho mukadi naye aya fu.
\v 32 Opo ngava kavhumbuka kughufe, are ogho ngaka mughupo ghuno mukadi?
\v 33 Shirugho sho navantje vatano navaviri vamukwalire."
\p
\v 34 Jesus ava limburura ashi, "Vantu vamuno mu udjuni ne kukukwaraghura.
\v 35 Ano ngoli mu udjuni wa kumeho ntani navo ngava kawano livhumbuko kuufe vavo ne kwato nka kukwara ndi ngava kakware.
\v 36 Ntani vavo kapi nka ngava vhura kufa, vavo ngava fana yira va engeli ngava kakare vana va karunga, ovo ngava kavhumbuko ku ufe.
\v 37 Vya kuhamena livhumbuko lya vafe, Moses amana kare kuvineyeda, mushishorokwa shakuhamena shishwa shakupya na mundiro wa kupira kuveva, opo ayendire aka raperere kwa Karunga wa Abrahamu na Karunga wa Isaka na Karunga wa Jakopu.
\v 38 Ntantani weno ghuye kapishi Karunga wa va fe, nane ngoli ghuye Karunga wava vakamonyo, mukondashi vavo navantje kuna kuparuka kumwe naye.
\p
\v 39 Varongwa vamatjangwa vamwe ava mutantere, ashi, "Murongi, ghuna limburura mughuhunga."
\v 40 Kutundapo na ghumweshi nka amupuliro lipuro.
\p
\v 41 Jesus ava pura ashi, "Weni omo muna kughamba ashi Mesiya ne Mona David?
\v 42 Nkene shi David mwene kwaghamba mu mbapira ya Mapisarome ashi,
\q
\v 43 'Hompa kwatantera Hompa wande ashi, 'shungira kurulyo rwande, dogoro nganuture vana nkore voye ngava kare ulyatero wa mpadi doye.'
\p
\v 44 Nkene shi David kwatwenyine Mesiya ashi, 'Hompa,' weni nka Hompa omo akara shi mona David?"
\p
\v 45 Mbunga yayo shimpe kuna kuterera makura Jesus atantere varongwa vendi ashi,
\v 46 "Karenu muna kotoka kuva rongi matjangwa, ovo vahoro kudwata marwakani ghamare ovo vahoro kukukunda-kunda pamavhango gha maghulitiro ovo vahoro kushungira pa vipuna vyaviwa muSinagoge ovo vahoro mavhango ghava kalikuto pa vipito.
\v 47 Vavo kumana limona lya mumandi ghafita vavya vavo, vavo kukuneyeda mukuraperera ndapero dadire ghunene. Ovano varume vakufana weno mpanguro yavo ngayikakara yayidito unene."
\c 21
\cl Ruvambi 21
\p
\v 1 Jesus akankuka, amono vantu vavangagho, ovo vatuliro maghushwi ghavo mushikumba.
\v 2 Amono mufitavyendi ghumwe ghatuliromo mapeni maviri.
\v 3 Makura gha ghamba shi, "Ushiri nakumutantera, ghuno mufitavyendi wahepwere ana turamo vyavingi kupitakana navantje.
\v 4 Navantje vano kunatapa maghushwi kutundilira movi vyavingi vakara navyo. Ene ngoli mufita vyendi ghuno, kutundilira muruhepo rwendi, kuna turamo navintje-navintje ovyo aparukanga.
\p
\v 5 Opo vaghambawire vamwe kuhamena ntembeli, omu vayi wapayikire namawe ghamawa navitapa, aghamba shi,
\v 6 "Kuvininke vino muna kumona, ngaghaya mayuva omu ngapapira kuhupapo liwe limwe paghunyalyo olyo ngalipiro kubamaghukira palivhu."
\p
\v 7 Makura ghava mupura, mukughamba, "Mushongi, liyuva munke ngavishoroka vino? Shineghedito munke ngashi karopo apa ngarukara ruvede rwavyo rwakushoroka papepi?
\p
\v 8 Jesus gha limburura shi, "Takamitenu mpo ashi vapire kumukonga. Konda ashi vangi ngava kayero mulidina lyande, nakughamba ashi, "Ame ndje', ntani, 'Ruvede papepi runakara.' Kapishi ngamu vakwame.
\v 9 Nangeshi mwayuva vita nandjorongani, kapishi ngavimutjilite, morwa ashi vininke vino vina kona kushoroka pamuhovo, ngoli ghuhura kapi ngaukarako mpopo."
\p
\v 10 Makura aghamba kwavo shi, "Dimuhoko ngadika kuyambura nadimuhoko peke, ntani mbara na mbara.
\v 11 Ngakukakara shindundumo shalivu, ntani mumavango ghakukushuva-shuva lirumbu na mahamba. Ngakukakara vishoroka vyakutjilita na vineghedito vyavinene kutundilira muwiru.
\v 12 Ngoli kumeho yavininke navintje vino, ngava kamutoghona na kumuhepeka, kumutwara mumapongero namudorongo, kumuyita kuvahompa navaNguuru mukonda yalidina lyande.
\v 13 Ngavi katwalidira kumpito yaghundipo wenu.
\v 14 Mpo ngoli ashi kushingonone mumushima ghoye ghudire kukuwapayikira mukukupopera kumeho ya ruvede,
\v 15 mposhi ame kunikupa nkango na ghukonentu ogho vadira kukananita vanankore voye nakughushwena.
\v 16 Ngoli ngava kamutapa nka vayiti, vakueu, valikoro, navaholi, ntani vamwe venu nga vadipagha.
\v 17 Ngava munyenga navantje mukonda yalidina lyande.
\v 18 Ene ngoli kundereko ruhuki rwamumutwe ghoye ngarukombano.
\v 19 Mulididimiko lyenu ngamu kawanamo maparu ghenu.
\p
\v 20 Apa ngamukamona Jerusalem kunayi kundurukida vakavita, makura yivenu ashi lidjonaghuko pepi lina kara.
\v 21 Makura kupulitira ngoli vantu vamu Judeya vadukire kumandundu, vanya mushitata vatundemo, ntani vanya pandje yashirongo ndi nakuyangena nkashi mushitata.
\v 22 Ghano ngo mayuva gha livyutidiro udona, mposhi vininke navintje ovyo vatjanga nga vitikemo.
\v 23 Rugugho rwarunene kovanya vana karo marutu maviri noku kwava vanakupakero vaveli shinka mumayuva ogho! Mbyovi ashi ngaku kakara shiponga palivu, ntani ugara kuvantu vano.
\v 24 Ngava kawera kughuhura warufuro, ntani ngava vatwara mughupika mudimuhoko nadintje, ntani Jerusalema nayo ngavaka lyataghura vapagani dogoro nkoko ngarukatika mo ruvede rwavapagani.
\p
\v 25 "Ngakukara vineghedito muliyuva, mukakwedi, ntani muntungwedi, napalivhu. Dimuhoko ngadikara mushiponga, shinka-nka mukonda yalinungo lyalifuta namankupi.
\v 26 Ngakukakara vantu ngava pwiliro kuwoma nakulitaterero lyavininke ovyo ngavikayero Udjuni. Morwa nkondo da liwiru ngavakadi nyunga.
\v 27 Makura ngava kamona mona muntu kunakuya muliremo nankondo naghuyerere waghunene.
\v 28 Ano ngoli apa ngavikatameka kushoroka vininke vino, anwe yimanenu mukankure dimutwe denu, mukonda ashi liyoworo papepi lina kuyendera."
\p
\v 29 Jesus avantere mushitegho shi, "Kengenu kughukuyu, nakuvitondo navintje.
\v 30 Opo vya shokeranga, kuvikumonena naghumwenu ashi kwenye papepi ghanakara.
\v 31 Mo nka, apa ngamuvimo vino kunakushoroka, yivenu ashi Untungi waKarunga papepi ghuna kara.
\v 32 Ushiri nakumutantera, ruvaro runo kapi ngarupwa dogoro vininke navintje vino ngavishoroke.
\v 33 Liwiru nalivhu ngavipwa po, ene ngoli nkango dande kapi ngadi pwa po.
\p
\v 34 "Ano ngoli kupakerenu naghumwenu shinka, mpo ashi dimutjima denu dipire kuditopa nakunwa kwakupitakanena naghunkorwe navinka vyaliparu, ntani liyuva olyo ngalipire kudimina pwenu hararasi yira shiraha.
\v 35 Vyavyo ngavi kaya pa kehe uno ghaparukango pantunda yalivhu.
\v 36 Ngoli vangararenu kehe ruvede, kuraperera mpo ashi mupame kugwanenena mukushendauka vininke navintje vino ngavi shoroko, nakuka yimana kushipara sha Mona Muntu."
\p
\v 37 Mwi gho ghuye kwashongire muntembeli, ntani kumatiku akarupuka ghaka kare panya va twenyanga ashi Olives.
\v 38 Vantu navantje kwa menekilire kuntembeli vaya mutegherere.
\c 22
\cl Ruvambi 22
\p
\v 1 Pano ruvede lifeste lyamboroto yahana vifulito rwaro pepi runa kara, eli vatwenyanga ashi Pasika.
\v 2 Vakurona vavanene navatjangi vamatjangwa kwaghayalire omu vadipagha Jesusa, mbyovishi vakalire naghutjirwe kuvantu.
\p
\v 3 Makura Satana ghangene mwa Judas, oghu vayitanga Isakarioti, oghu ghakaliro ghumwe wavaro nambiri.
\v 4 Judas gha yendi kuvakurona vavanene nava kurona vavakavita mukukatimwitira navo omu gha yenda Jesusa kuntji amuvayitire.
\v 5 Vavihafilire nakuvitambura mukumupa maliva.
\v 6 Avipulitiri nakushana-shana mpito ndi ghamutape kukwavo vakaliro ure mumbunga.
\p
\v 7 Makura liyuva lyamboroto yahana vifulito alitiki po, opo pakaliro lidjambo lyandjwighona yaPasika.
\v 8 Makura Jesusa ghatumu Petrusa na Johanes, aghamba shi, "Kayendenu mukatu wapayikire ndya da Paska, mposhi tuvure kukalya."
\p
\v 9 Avaghamba kukwendi shi; "Kininko ghuna tushanene oko tukawapayikira?"
\p
\v 10 Ava limburura shi, "Kengenu, opo mukangena mushitata, kumukagwanekera na mukafuma ana shimbo hupa yamema. Mukamu kwame mumundi omo akangena.
\v 11 Makura mukaghambe namwenya ndjugho ashi, ' " Mushongi kuna ghamba koye shi, "kuninko kunkondwa yavagenda, oku nikalyera paska navakashishongero vande?"
\v 12 Kwaka munegheda nkondwa yakuwiru navipuna yavyo. Mukawapayikilire moomo."
\v 13 Makura avayendi, nakukawana navintje moomu avitantire. Makura ghavawapayiki ndya da Paska.
\p
\v 14 Opo yatikire vili, gha shungiri nava Apositoli.
\v 15 Makura aghamba kukwavo shi, "Ame kani shana unene-nene kulya Pasika kumwe nanwe kumeho ngani kahepe.
\v 16 Mpo nakughamba ngoli kukwenu shi, "kapi nikayilya nka dogoro ngavintikiliremo muUntungi waKarunga."
\v 17 Makura Jesus aghupu nkinda, opo ghamanine kutapa mpandu, aghamba shi, "Ghupenu yino, muyikugaunwine mwanaumwenu.
\v 18 Moomu nakumutantera, kapi ngani kanwa nka kulinyango lyashindjembere dogoro nkoko ngaukayera Untungi wa Karunga."
\v 19 Makura aghupu mboroto, opo amanine kutapa mpandu, ayibamuna, ayitapa kwavo, nakughamba shi, "Oruno ndo rutu rwande, oro vatapa kwenu. Ruwanenu vino ngamumvhurukirangepo.
\v 20 Aghupu nkinda mundjira ndjoyo nka tupu pakumana kulya murarero, nakughamba shi, "Oyino nkinda ndjo mughano waghupe muhonde yande, oyo vateta mukonda yenu.
\v 21 Ngoli kwatenu lighano. Liwoko lyowo akantjororo name ghana kara kuntishe kuno.
\v 22 Mo ngoli shi Mona Muntu kuvi mupita moomu vavi ngungunyikira. Ngoli rugugho kumuntu ghunya linapitiri liyendo kuntji yendi!"
\p
\v 23 ava tameke kukunungaura ashi ndi ghunindjepo pavo ghavuro kurughana vyangoweyo.
\p
\v 24 Makura moomo mukatji kavo ghamutameke dimutangu kuhamena ghare mukatji kavo ghana wapero kukara munenepo.
\p
\v 25 Aghamba kwavo shi, "Vahompa vavapagani vaKarungaghona pa pavo, ntani ovo va karo naghunankondo pa pwavo vavo kwava twenyanga ashi varuwani virughana vya viwa.
\v 26 Ngoli kapishi vikare yira ngoli kukwenu, mulivango lya ngoli, pulitirenu wamunenepo mukatji kenu akare yira ndje mwanuke po, ntani pulitirenu ghunya wamulyo po ngudu ghakare yira ndje waku karera.
\v 27 Nani are wamunene po, ndjegho a shungirango kuntishe, ndi ndjegho a karerango? Nani kapishi ndjeghunya ashungirango kuntishe? Tara ame nakaro mukatji kenu yira ndjeghu a karerango.
\p
\v 28 Ngoli anwe kamutwikirango name mumpanguro dande.
\v 29 Namushungidika muuntungi, nampindi yira moomu tupu vantjungidika vavava muuntungi,
\v 30 ashi muvure kunwa nakulya kuntishe yande muuntungi wande, ntani anwe ngamuka shungira kuvipuna vyauHompa mukupangura marudi ronambiri gha Israyeli.
\p
\v 31 "Simoni, Simoni, vangarara, Satana kunapura ghaku ghupe, ashi ndi ngaka kushuke yira rukokotwa.
\v 32 Ngoli nakuraperere po, lipuro lyoye ndi lya shawa. Kuruku yakuka vyukamo muruku, ngaghu ya pameke vaghuni na vakuru voye."
\p
\v 33 Petrus a ghamba kukwendi shi, "Hompa, Ame nakurongikidiri kuyenda nove nakuntje kudorongo nakumfa."
\p
\v 34 Jesus alimburura shi," Nakukutantera, Petrus Shikondomboro shahana kuyigha liyuva lino, kumeho ya ku ka nkanana vikando vitatu kundjiva me."
\p
\v 35 Makura Jesus a ghamba kukwavo shi, "Opo na mutumine mwa hana kandjatoghona, ndjato ya vihepwa, ndi vicamakaku, mpoviri vyamu piliron ndi? Ava limburura shi," kundere ko."
\p
\v 36 Makura a ghamba kukwavo shi, "Ene ngoli, oghu ghana karo nakandjatoghona, avitambure, ntani nka ndjato yavihepwa. Oghu ana piro rufuro a ghulite shikoverero shendi a ghure ko rumwe.
\v 37 Moomu na ku mu tantera, ovyo vatjanga kuhamena ame vyakona kutikiliramo. 'kwamu varwire kumwe nava vapiro veta. 'Kovyo va pumba kuhamena ame kuna kutika mo."
\p
\v 38 Makura ava ghamba, "Hompa, kenga! marufuro maviri ghano." Aghamba kukwavo shi, "Ghana gwana."
\p
\v 39 Jesus akayenda, yira moomu tupu kavirughananga, kundundu ya maghuywe, navakashishongero ghava mukwama.
\v 40 Apa vakatikire, aghamba kukwavo shi, "Rapererenu mposhi mupire kungena mumasheteko."
\v 41 Atundupo pavo kuhamena livukumo liwe, ntani a tongamene nakuraperera,
\v 42 Vava, nange ashi ghuna panga, ngupe nkinda yino. Napo nawa tupu, kapishi shihoro shande, ngoli shoye shishoroke."
\v 43 Makura mu Engeli wamuwiru ghamumonekere, nakumupameka.
\v 44 Kukara murunyando, gharaperere unene-nene, ntani liyuywa lyendi ghalikara yira likuru tembwe lyahonde lina kuwero palivu.
\v 45 Apa a shapukire pandapero yendi, aya kuvakashishongero ntani ayavawana vavo vanarara, mukonda yarugugho rwavo,
\v 46 avapura shi, "Vinke munararere? Rambukenu muraperere, mpo ashi mupire kungena mumasheteko."
\p
\v 47 Ghuye po shimpe kuna kughamba, mpopo tupu, mbunga ayi moneke, na Judasi, ghumwe wavakashishongero, ana kuvapititiro, ghaya papepi na Jesus ghamucumite,
\v 48 ngoli Jesus aghamba kukwendi shi, "Judasi ove ngoli kuna kushorora ghuna kushorora Mona Muntu nalicumito?"
\p
\v 49 Makura vanya vakundurukidiro Jesus opo vamonine ovyo vina kushoroko, ava ghamba shi, "Hompa, tutoghone mo na rufuro?"
\v 50 Makura ghumwe wavo ghatoghona po mukareli ghumwe wamupristeli wamukurona, nakutetako litwi lyendi lyakukalyo.
\p
\v 51 Jesus aghamba shi, "Vina gwana mbyovyo!" Ghakwata kulitwi lyendi nakumuverura.
\v 52 Jesus aghamba kuvapristeli vavakurona, kuvakurona vavakavita vantembi, ntani nakuvakurona-pongero ovo vamuyeliliro mukumu rwita shi, "Anwe kuya yira kuna yere mukawidi, namarufuro navitwa?
\v 53 Opo kanikaranga kehe liyuva nanwe muntembeli, kapi mwakambikire mawoko papande. Ngoli yino ndjo vili yenu, ntani ghunankondo wa mundema."
\p
\v 54 Nko kumukwata, vamughupepo nakumuyita kumundi wamuPristeli wakuwiru. Ngoli Petrus ghamukwama kughurere.
\v 55 Kuruku yakuvankeda mundiro pakatji kalivango lyampanwiro nakushungira pamwe, Petrus gha shungiri mukatji kavo.
\v 56 Mukareli-kadi ghumwe ghamumono omu ghashungilire mushite shamundiro nakukenga kuvyukilira kukwendi makura aghamba, "Oghu mukafumu naye kakaranga."
\p
\v 57 Ngoli Petrus ghavi kanana, mukughamba shi, "Mugholikadi, Ame kapi namuyiva."
\p
\v 58 Muruku yakaruvede-ghona mpwali nka ghumwe amumonino, ntani aghamba shi, "Nove ghumwe wavo." Ngoli Petrus aghamba shi, "Mukafumu, kapishi ame."
\p
\v 59 Muruku rwahambara vili mukafumju ghumwe gha tininiki nakughamba, "Ushiri-shiri mukafumu ghuno naye kakaranga, mbyovishi ghuye muka Galileya."
\p
\v 60 Ngoli Petrus aghamba shi, "Mukafumu, ame kapi nakuyivashi vinke nawa-nawa ghuna kughamba." Paruvede ndoro ghuye kuna kughamba, shikondomboro ashi yighi.
\p
\v 61 Nko kupirukako, Hompa gha kenge kwaPetrus, Petrus ntani ghana kuvhuruka nkango daHompa, opo aghambire kwendi shi, "Kumeho yakuka yigha shikondomboro namuntji ove ghuna nkanana vikando vitatu."
\v 62 Petrus ghaka rupuka pandje kumwe nakuka bwayamo alire.
\p
\v 63 Makura vakafumu vanya vakungiro Jesus ava musempurura nakumutoghona.
\v 64 Ava mufikiliri shikeshe nakumupuraghera, mukughamba," Porofete! ghare ghunya anakutoghono?"
\v 65 Vininke vingi vaghambawire varenkaure Jesus mwamudona, mukumu shwaghura.
\p
\v 66 Opo lyakire, vakurona vavantu ava pongo pamwe, navantje vapristeli vakuwiru navatjangi vamatjangwa. Ava mutwara mundango
\v 67 nakughamba shi," Nangeshi ve Kristusi, tutantere." Ngoli aghamba kukwavo shi, "Nange ninutantera, kapi muvipura,
\v 68 ntani nange nimupura, kapi mulimburura.
\v 69 Ngoli kutunda pano, Mona Muntu ngakashungira kuliwoko lyarulyo rwankondo daKarunga."
\p
\v 70 Navantje ava ghamba, "Makura ngoli ve ghuMona Karunga?" Jesus aghamba kwavo, "Muna ghamba ashi ame."
\v 71 Avaghamba shi, "Vinkenka tuhepera mbangi? Vantu tuna kuyuviroko naghumwetu kutunda mukanwa kamwene."
\c 23
\cl Ruvambi 23
\p
\v 1 Moomu vayendilire navantje ava shapuka vayite Jesus kwa Pilate.
\v 2 Ava tameke kumurundira, mukughamba, "Twawanine mukafumu ghuno kuna kupukita muhoko wetu, mukushweneka kutapa maliva kwa Sizari, nakughamba ashi ghuye mwene ndje Kristusa, Hompa.
\p
\v 3 Pilate gha mupura, mukughamba, " Ove Hompa wava Juda? Jesus gha mulimburura mukughamba, "Ghuna ghamba mo."
\p
\v 4 Pilate aghamba kuvapristeli vavanene nambunga, "Ame kapi nawana ghundjoni mu mukafumu ghuno."
\p
\v 5 Ngoli vavo ghava tininiki, kughamba, "Ghuye kurunga vantu, kushonga mwayendo Judeya, kutamekera kuGalileya nakulivango lino nkooku."
\p
\v 6 Makura Pilate apa gha yuvire vino, ghapura nange mukafumu muka Galileya.
\v 7 Apa gha nongonwine ashi ghuye wakuntji yampangera yaHerode, mpo gha tumine Jesus kwaHerode, oghu akaliro nka naye mwenme kuJerusalem mumayuva ogho.
\v 8 Herode apa ghamonine Jesus, ahafa unene, morwa ghuye kare ghaghupa kushana kumumona. Ghayuva kuhamena kwendi ntani ghuye ahuguvalire kumona vineghedito vimwe ghaviruwane.
\v 9 Herode ghapurayere Jesus dadingi, ngoli Jesus kundereko evi amulimbwilire.
\v 10 VaPristeli vavanene navatjangi vamatjangwa ava yimana, nanyengo vamurundire.
\v 11 Herode navakavita vendi ava tuku Jesus nakumutinda. Makura ava mudwateke vyuma vyaviwa nakumutuma gha vyuke kwaPilatusi.
\v 12 Va Herode na Pilatusi kwaya kalire vantu namuholi wendi kutunda liyuva ndyolyo, ngoli vavo kwahovire kukara vankore.
\p
\v 13 Pilatusi makura ghakumuna vaPristeli vavakurona nava pangeli nambunga yavantu
\v 14 ghavatantere shi, "Anwe kuna ndjitiri mukafumu ghuno yira muntu ana kupukito vantu, ntani muna mono, omu na mupuraghere kumeho yenu, mwashamona ghundjoni mumukafumu ghuno kuhamena vininke ovyo muna kumurundira.
\v 15 Hawe, nampindi ndje Herode, ana kamuvyuta kwetu, ntani kengenu, kundereko vinawapero mfa kovi aruwana.
\v 16 Makura ame ngoli kuni mutengeka tupu nakumu mangurura."
\v 17 Makura Pilatusi akara naghunankondo mukumutapa kuva Juda vamwe vavanadorongo pashipito.
\p
\v 18 Ngoli vavo ghava yighiri kumwe-kumwe, mukughamba shi, "Ghatundepo mukafumu ghuno, nakutuyitira Barabasi!"
\v 19 Barabasi kwakalire mukafumu vatulire mudorongo kukupira kuyuva mushitata na mukudipagha.
\v 20 Pilatusi ghava tantere nka, nashihoro sha kumangurura Jesus.
\p
\v 21 Ngoli vavo ava yighiri, mukughamba shi, "mupamparerenu, mupamparenu."
\v 22 A ghamba kukwavo shikando shautatu shi, "Mukonda munke, vinke vyavidona ana rughana mukafumu ghuno? Ame kapi nawana undjoni waku muwapera mfa ghuno. Kutundapo muruku yakumutindika, ame kuni mumangurura."
\v 23 Ngoli vavo kwatininikire namaywi gha kuyighira kudameka, mukumushanena vamupamparere. Maywi ghavo agha pirura ndunge daPilatusi ghavayuve.
\v 24 Makura Pilatusi mpo atokolire kuvapulitira ovyo vana kushana kuruwana.
\v 25 ghamangurura ghunya vapulire vatulire mudorongo kughudini-karo na kudipagha. Ngoli ayita Jesus kushihoro shavo.
\p
\v 26 Moomu vamughupirepo vamutware, ghava kwata po Simoni ghumwe waku Sayirini, ghatundiro kushirongo sho, ntani ava mukambeke shilivindakano ghashimbe, ghuye kuna kukwamanga Jesus.
\v 27 Mbunga yayinene yavantu, ntani nayi yavakamali ovo vaguviro ngudu nakumulilira, kwamu kwamine.
\v 28 Ngoli apiruka kukwavo, Jesus aghamba, "Vana vavakamali vamuJerusalem, mwasha ndilira ame ngoli kulilirenu naghumwenu navana venu.
\v 29 Kengenushi, mayuva kuna kuya omu ngava kaghamba ashi, 'Vatungikwo mbovo vakaro vangandje namara ghanya ghapiro kuyita, namashwe ghanya ghapiro kuyamweka.'
\v 30 Makura ngava tameka kukaghambera ndundu, 'Tuwere,' ntani nakuvikanduko, 'Tufotere.'
\v 31 Mpo ngoli ashi nange ghava rughana vininke vya ngoweyo shahso shitondo shimpe shiteke, vinke ngavi kashoroko apa ngashikukuta?"
\p
\v 32 Vakafumu vamwe, vakorotji vaviri, kwava twalire kumwe naye vaka vadipaghe.
\v 33 Opo vayatikire kulivango vatwenyanga "Likora," nko vaka mupampalilire nava korokotji vanya-ghumwe kurulyo rwendi ntani ghumwe kurumontjo rwendi.
\v 34 Jesus aghamba, "Vava, vaghupirepo, mbyovishi kapi vana yiva ovi vana kuruwana." Makura ghavati wera, ghava kutapere vyuma vyendi.
\v 35 Vantu kwayimanine vakengere omu vana kumu shepa vapangeli, mukughamba shi, "Ana yowora vaunyendi. Naye ghakuyowore mwene sha, nangeshi ghuye Kristus waKarunga, oghu vatoghorora."
\p
\v 36 Vakavita navo ghava mutindi, ghava mushwenene, nakumupa vikunwa vyaghulyungu-lyungu,
\v 37 nakughamba, "Nangeshi ove Hompa wavaJuda, kuyowore naghumoye."
\v 38 kwakalirepo nka shineghedito pwendi, "Ghuno ndje Hompa wava Juda."
\p
\v 39 Ghumwe wavakorokotji ogho andjendjiliro nkoko ghamuhomokere mukughamba, "Nani kapishi ve Kristus? kuyowore naghumoye ntani natwe." Nani kapishi ove Kristus? Kuyoghore ntani natwe."
\p
\v 40 Ngoli ghunya ghumwepo ghamu tughumukiri, mukughamba, "Ove kapi watjira Karunga, nomu munakara mumpanguro yimwe tupu?
\v 41 Atwe mpotuli pano pahana ghufuki, mbyo tuna kuwana mbyovyo vina tuwapero kutwara kuvirughana vyetu. Ngoli mukafumu ghuno kundereko ovi anarughana."
\v 42 Makura aghamba, "Jesus, ngauya mvhurukeko opo ngauya mughuntungi ghoye."
\p
\v 43 Jesus aghamba kukwendi, "Ushiri-shiri nakukutantera shi, namuntji name ghuka kara muparadisa."
\p
\v 44 Pano ndi hambara kuviha vya viri yaghu hambo-ghumwe, ntani mundema aghu kara palivhu napantje dogoro viri yauntane
\v 45 moomu lyaka tipupalire liyuva. Makura likeshe lyamuntembeli ghali taghuka pakatji.
\v 46 mukuklira naliywi lyakudameka, Jesus aghamba ashi, "Vava, mumaghoko ghoye nakutapa Mpepo yande." Opo amaninine kughamba vino, makura afu.
\p
\v 47 Mukurona wavakavita apa gha monine ovyo vya shorokiro, gha yererepeke Karunga, mukughamba shi, "Vyaushiri mukafumu ghuno kwa kalire muhungami."
\v 48 Mbunga nadintje dayiro pamwe da kalire ghungambi wakumona namantjo vininke vino vyashorokiro, ghava kavyuka kuna kutoghona pamashwe ghavo.
\v 49 Ngoli navantje vanya vamu yiviro, navakamali vamukwamino kutunda kuGalileya, kwa yimanine kughure, vakengere vininke vino.
\p
\v 50 Mpopo tupu, kwa kalire po mukafumu walidina Josef, oghu akaliro ghumwe wa ndango. Ghuye kwa kalire mukafumu wamuwa ntani muhungami.
\v 51 Mukafumu ghuno kapi akuwire namafanayiko ghavo novyo varughunanine. Ghuye kwa tundire ku Arimatiya, shitata shava Juda, ntani ghuye kwakalire kuna kushana-shana ghuntungi waKarunga.
\v 52 Mukafumu ghuno, gha shweenene Pilatusi, apura rutu rwa Jesus.
\v 53 Aruturura, arudingiri mulikeshe, nakurutura mumbira oyo ya kaliro muliwe vatetire, omu vapira shimpe kurangeka muntu.
\v 54 Kwakalire liyuva lya liwapayiko, ntani Sabata nayo pepi nakutameka.
\v 55 Vagholikadi vatundiro na Jesus kuGalileya ava kwama ava kamona mbira namu vakarangikire rutu rwendi.
\v 56 Ava kavyuka vakawapayike ghutura washidumba na maghadi. Makura pa Sabata ghava pwiyumuka kutwara kushipango.
\c 24
\cl Ruvambi 24
\p
\v 1 Nangura-ngura yayinene muliyuva lyakuhova mushivike, ava yakuntoko, ndi vayite tughutura twa shidumba otuva wapayikire.
\v 2 Ava wana liwe lina tindumukako.
\v 3 Ava ngene mo, ngoli kapi vakaruwanine mo rutu rwaHompa Jesus.
\v 4 Avishoroka shi, paruvede oro kalire ashi vana piyagana kovino, hararasi, vakafumu vaviri ghava yimana kuntere yavo muvyuma vyakuvembera.
\v 5 Mpopo vagholikadi vavo vanakara naghoma makura ghava nyongeke vipara vyavo palivhu, nakughamba kuvagholikadi, "Vinke muna kushana-shananena muntu wamonyo mukatji kavafe?
\v 6 Ghuye mwato muno, ngoli ana vhumbuka! Vurukenu omu aghambire nanwe ghuye panya shimpe muGalireya,
\v 7 pakughamba ashi mona muntu ghana kona kutika mumaghoka ghava kandjo nakumupampara, ntani muliyuva lyaghutata ghaka vhumbuke nka."
\v 8 Mugholikadi ghavuruka nkango dendi
\v 9 nakukavyuka atunde kuntoko ntani gha timwitiri vininke navintje vino kovanya ronaghumwe ntani nava vakughupako.
\v 10 Pano Maria magdalena, Johana, Maria vawina vayaJakop, ntani vagholikadi vamwe navo ghava katanta vininke vino kuva Apositolisi.
\v 11 Ngoli mbudi yino kwayuvikire ngwaya tupu kuva Apositoli, ntani vavo kapi vavi pulire vyavagholikadi.
\v 12 Ngoli shimpe Peturus gha shapuka nakukadukira kuntoko, ntani, kushuta nakukakenga mo, gha mono vyuma vyamakeshe pantjavyo mo. Petrus makura ghaka vyuka kumundi wendi, ghuye kunakughayadara ashi vinke vina shoroka ndi.
\p
\v 13 Mpopo tupu, vaviri mukatji kavo ndi ndyo liyuva vayendire wakumukunda walidina Emanus, oghu wakaliro ghure wa kilo dimurongo hamboghumwe kutundilira ku Jerusalem.
\v 14 Ava kutimwitiri vininke navintje ovyo vya shorokiro.
\v 15 Ovi vya shorokiro ashi, vavo po ngosho vahokwa kutimwitira nakukupuraghera kumwe, Jesus mwene ghavayere nakukayenda navo.
\v 16 Ngoli mantjo ghavo kapi ghavulire kumudimburura.
\v 17 Jesus aghamba kukwavo ashi, "Nani vinke vino muna kutimwitiranga anwe kuna kuyenda?" Ava yimana mpoopo naruguvo.
\p
\v 18 Ghumwe wavo walidina Cleopasi, amulimburura ashi, "Ove tupu wakaromo mu Jerusalem anapiro kuyiva ovi vina shorokomo mayuva ghano?
\p
\v 19 Jesus aghamba kukwavo ashi, "Vininke munke? Ava mulimburura ashi, "Ovi vina hameno Jesus wamu Nazarete, oghu akaliro muporofete, ushiri munankondo ntani nkango kushipara sha Karunga ntani kuvantu navantje,
\v 20 ntani omu vamuyitire na kumupangura vaPristeli vavakurona navapangeli vetu vamupangure dogoro mfa nakumupampara.
\v 21 Ngoli atwe kwa huguvalire ashi ndje ngaka yoworo Israyeli. Mo, vyavingi mbyovi, weno lyaghutatu kutunda opo kavishoroka.
\v 22 Ene ngoli nka, vagholikadi vamwe vamumbunga yetu vanatutetukita, opo vana kakara kumbira ngura-ngura yayinene.
\v 23 Apa vana kapira kukawanamo rutu rwendi, mpo vanaya, mukughamba ashi vana kamona nka limoneko lya va Engeli ovo vana ghambo ashi ghuye ndi namwenyo anakara.
\v 24 Vakafumu vamwe vanakaro natwe mpo vana yendiko kumbira, ntani vana kaviwana moomu vana vitanta vagholikadi. Ngoli kapi vana kamu mona."
\p
\v 25 Jesus aghamba kukwavo ashi, "O vakafumu vamavaya nadimutjimakoka mukupura mwanavintje vinya va ghambire vaPorofete!
\v 26 Nani kapi vya kalire hepero Kristusi kunyandera vininke vino, ntani nakukangena mughuyerere wendi?"
\v 27 Makura kutamekera kwa Moses ntani naku vaporofete navantje, Jesus kwava torokilire vininke vyahaminino kukwendi mumatjangwa naghantje.
\p
\v 28 Opo vashanine kutika pamukunda vatambire, Jesus akurenkita yira ghuye ghure a tambire.
\v 29 Ngoli ava mutininiki, mukughamba ashi, "Kara natwe, nayone ngurova kare ntani liyuva nalyo hambara yira lina piti tupu kare." Makura Jesus akangena aka kare navo.
\v 30 Avishoroka shi, pakushungira navo ghalye, a ghupu mboroto, ayitungiki, nakuyibamuna, ayi vapa.
\v 31 Makura mantjo ghavo aghamahuka, nakumuyiva, kumwe nakudongonoka mumantjo ghavo.
\v 32 Ava kughambita vavene, "mutjima wetu kapi ghunapi mwana umwetu, panya ghuye kuna kutu ghambita mundjira, pakutufikwira matjangwa?"
\v 33 Ava shapuka ndjoyo viri vavyuke kuJerusalem. Ava kawana ava murongo naghumwe vana pongo pamwe ntani vanya vakaliro naye,
\p
\v 34 mukughamba ashi, "Hompa ana vhumbuka, mughu shiri-shiri, ana monekere nka Simoni.
\v 35 Makura ava timwitiri vininke vinya kavi shoroko mundjira, nomu kava dimburura Jesus paku bamuna mboroto.
\p
\v 36 Moomu va ghambire vininke vino, Jesus mwene ghaya yimana mukatji kavo, ntani aghamba kukwavo ashi, "Mbili yikare kukwenu."
\v 37 Ngoli kwa tukukire ntani kwa yulire woma, ntani vavo yira kwamonine mpepo tupu.
\v 38 Jesus aghamba kukwavo ashi, "vinke muna karere mumaudito? Vinke muna karere mumakupuraghero mudimutjima denu?
\v 39 Muna kumona maghoko ghande nampadi dande, Ame naghumwande. Nkwatenu mumone. Mpepo kapi yakara narutu navifupa, yira moomu muna kumona ame."
\v 40 Opo a manine kughamba vino, ava negheda maghoko nampadi dendi.
\v 41 Shimpe kapi vavi pulire mukonda yaruhafo, ntani kwakalire vana hafa. Jesus aghamba kukwavo ashi, "munakara ko navintu vyakulya?"
\v 42 Ava mupa karuha kantjwi yakuyota,
\v 43 ntani ghayi ghupu nakuyi lyera kumeho yavo.
\p
\v 44 Aghamba kukwavo, "Dino ndo nkango dande naghambire kukwenu opo nakalire nanwe, ame navintje vinya vatjanga muveta daMoses nava Porofete namuva Pisalom vyakona kutika mo."
\v 45 Makura amahura maghano ghavo, ashi vavure kukwata lighano matjangwa.
\v 46 Aghamba kukwavo, "Mo vavitjanga, ashi Kristusi a hepa kuhepa ntani ngakavumbuka nka kuva fe muliyuva lyautatu.
\v 47 Likushighuro nalighupiropo lya ndjo ndi lyahepa kuliyawira mulidina lyendi kudimuhoko nadintje, kutamekera kuJerusalem.
\v 48 Anwe mbangi davininke vino.
\v 49 Kuna kuyenda nika mutumine ovi vamutwenyidira vavava. Ngoli anwe karenu mushitata nako ngava kamudwateka nkondo dakutunda kuwiru."
\p
\v 50 Opo ava rupwitire mughuyenya waBethani ghayerura maghoko ghendi nakuvatungika.
\v 51 Paruvede oro ava tungikire, ava shuvu mpo adamukire nakuyenda muuntungi waliwiru.
\v 52 Makura ava mutongamene nakuvyuka kuJerusalema naruhafo rwarunene.
\v 53 Ntani ava kakarerera kuntembili, vatange Karunga.
